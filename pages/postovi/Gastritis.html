<h1 class="posth1" id="gastritis">
Kiselina, gorušica nadutost i mučnina<br /><br />Svi simptomi gastritisa!
</h1>

  <update-title title="Kiselina, gorušica nadutost i mučnina | Svi simptomi gastritisa!"></update-title>
  <update-meta name="description" content="Sigurno ste nekada nakon teške hrane ili pića osjetili smetnje sa varenjem u želucu: nadutost, gorušicu, mučninu i teret u stomaku. Gastritis je širok pojam i za početak ga možemo podijeliti na akutni i kronični. Prepoznajte svoje simptome i liječite gastritis na vrijeme!"></update-meta>
  <update-meta property="og:url" content="www.nasamalapraksa.com/post/Gastritis.html/16"></update-meta>
  <update-meta property="og:title" content="Kiselina, gorušica nadutost i mučnina | Svi simptomi gastritisa!"></update-meta>
  <update-meta property="og:image" content="https://www.nasamalapraksa.com/images/gastritis.jpg"></update-meta>
  <update-meta property="og:description" content="Sigurno ste nekada nakon teške hrane ili pića osjetili smetnje sa varenjem u želucu: nadutost, gorušicu, mučninu i teret u stomaku. Gastritis je širok pojam i za početak ga možemo podijeliti na akutni i kronični. Prepoznajte svoje simptome i liječite gastritis na vrijeme!"></update-meta>

<h4 class="posth4">
Sigurno ste nekada nakon teške hrane ili pića osjetili smetnje sa varenjem u želucu: nadutost, gorušicu, <a alt="mučnina povraćanje akutni gastritis" href="/post/Nauzea.html/12">mučninu</a> i teret u stomaku. Gastritis je širok pojam i za početak ga možemo podijeliti na akutni i kronični. Prepoznajte svoje simptome i liječite gastritis na vrijeme!
 </h4>
<div class="postcontainer"><img class="slika" alt="gastritis nautost želuca kiselina gorušica podrigivanje" src="../../images/gastritis.jpg"/>
<p class="imgalt">Gastritis: simptomi i kako ga lečiti</p></div>
<h2 class="posth2">
Šta je to gastritis i kako on nastaje?
 </h2>
<h4 class="posth4">
Gastritis je obično dugotrajno zapaljensko oboljenje želuca sa akutnim epizodama u vidu osjećaja nadutosti, vraćanja kiseline na usta, mučnine ili povraćanja, koji se javljaju nakon unošenja hrane koja iritira sluznicu želuca. 
</h4>
<p>
Moderan način života sa neraznovrsnom, obično "fast food" prehranom, brzim gutanjem hrane bez prethodnog detaljnog žvakanja iste, najčešće je prozivani krivac za nastanak gastritisa. Naravno, dominantno ljuta hrana, zloupotreba alkohola i slični faktori su glavni iritansi sluznice ovog organa. U novije vrijeme se krivac traži i u mikroorganizmima, kao što je svima poznati <a alt="helicobacter pillory helikobakterija gastritis gorušica kiselina bol u želucu" href="/post/HBP.html/24">Helicobacter pilory</a>.</p>
<p>
Svi ovi faktori djeluju na isti način: iritiraju i oštećuju zaštitni mukusni sloj sluznice želuca, te doprinose dužem zadržavanju sadržaja u ovom organu. Ovo vodi ka produženom kontaktu kiselog sadržaja sa sada nezaštićenim ćelijama sluznice, te do njihovog oštećenja i zapaljenja.</p>
<p>
Mi to doživljavamo kao osjećaj paljenja (otud naziv gorušica) u predjelu želuca, nadimanja (zbog grča mišića na izlazu iz želuca), vraćanja kiseline na usta pri saginjanju ili dok smo u ležećem stavu, čestog podrigivanja i slično. Pošto je gastritis odružen sa drugim poremećajima ovog organa (npr. dijafragmalne hernije - kile), može se prezentovati i drugim simptomima uz već navedene. Tako, često se javlja <a alt="suv produktivan kasalj gastritis žgaravica podrigivanje" href="/post/kasalj.html/21">kašalj - suv, a kasnije i produktivan</a> nakon obilnijeg jela. Ovo je posljedica refleksa koji je zaslužan za produkciju sluzi u plućima usljed draženja sluznice našeg organa za varenja. Nekada uz simptome gastritisa ljudi navode i napade lupanja srca. Ovo je čest simptom kod "želučane kile", tačnije: prolapsa dijela želuca kroz dijafragmu u grudni koš. U ovom položaju je u kontaktu sa srcem, pa pomjeranje srca usljed nadimanja stomaka se doživljava kao neprijatan simptom - <a alt="gastritis iznenadni napad lupanja srca žgaravica nadutost stomaka" href="http://dvadoktora-jedanzec.blogspot.com/2014/11/iznenadno-lupanje-srca-aritmije-preskakanje.html" target="_blank">iznenadni napad lupanja srca</a>. Ovo treba razlikovati od napada anksioznosti. U tom slučaju je lupanje srca proizvod akutne uznemirenosti, a isti je uzrok i neprijatnim simptomima gastritisa. Inače, dokazano je da stres igra značajnu ulogu u nastanku zapaljenja želuca i dijela crijeva poslije vog organa (duodenum - duodenitis).</p>
<h2 class="posth2">
Koje su posljedice zapaljenja želuca - gastritisa?</h2>
<h4 class="posth4">
Gastritis, iako u većini slučajeva ne zadaje tako jake probleme osobi, neliječenje istog vodi ka nekada veoma ozbiljnim posljedicama. Veoma je važno na vrijeme prepoznati i liječiti akutne epizode ovog oboljenja, te prilagoditi ishranu. Ovo posljednje je najvažniji faktor liječenja.</h4>
<p>
Sve je dobro dok se oboljenje zadržava na žgaravici (gorušici), podrigivanju, osjećaju nelagode u želucu i slično. Manje je poznato da dugogodišnji neliječeni gastritis može biti uvod u mnogo ozbiljnije oboljenje - <i><u>karcinom želuca ili karcinom jednjaka</u></i>. Ukoliko je oštećen znatan dio sluznice ulaznog dijela želuca, to može dovesti do smanjenje apsorpcije vitamina B12 u crijevima, a ovo vodi u anemiju, tj. malokrvnost. Nekada se na terenu hroničnog gastritisa razvija i popularni "čir na želucu", stručno nazvan gastrični ulkus.<br />
<br />
Danas u eri ekspanzije lijekova za smanjenje proizvodnje želučane kiseline, sve je manja učestalost čira na želucu, ali zato raste incidenca karcinoma želuca. Ovaj karcinom je jedan od najmalignijih, sa niskim procentom petogodišnjeg preživljavanja. Kasno se otkriva (unatoč uznapredovaloj i sve jeftinijoj dijagnostici), kasno daje simptome, brzo napreduje. </p>
<h2 class="posth2">
Kako liječiti gastritis?</h2>
<h4 class="posth4">

Srećom, danas je liječenje gastritisa jeftino i efikasno. Na raspolaganju je mnoštvo lijekova i nova saznanja kojima se možemo boriti protiv kiseline u želuci, helicobacter pilory, nadimanja stomaka i drugih simptoma gastritisa.</h4>
<p>Danas znamo koja to hrana (ljuta, prezačinjena hrana, krastavci, brza hrana sa dosta masti, alkohol) i koji to lijekovi (aspirin, brufen, ketonal, kortikosteroidi) su ključni krivci u nastanku ovog oboljenja. Ako se pridržavamo smjernica da ove namirnice unosimo u što manjoj količini, vrlo je vjerovatno da nećemo muku mučiti sa bolestima želuca.</p>
<p>
Poznato je da pojedini ljudi razvijaju gastritis uprkos prilagođenoj ishrani, a kao posljedicu stresa. Danas su nam dostupni i brojni antidepresivi i anksiolitici, koji bi smanjili efekat spoljnih psihičkih stresora na naš organizam.</p>
<p>
Prva linija lijekova za liječenje i kontrolu gastritisa su lijekovi za smanjenje kiseline u želucu. Ima ih nekoliko grupa: antacidi (rupurut), h2 blokatori (ranitidin), IPP - blokatori protonske pumpe (Controloc, Nolpasa, Lansoprol, Emanera...). Blokatori protonske pumpe su najmodernije oružje u borbi protiv gastritisa. Efikasni su, danas dosta jeftini i pristupačni svima. U Evropi su ovo najpropisivaniji lijekovi za kontrolu zapaljenja želuca. Kod nas je ranitidin još uvijek najprodavaniji lijek u ovu svrhu, iako po mom mišljenju neopravdano. Radi se o zastarjeloj supstanci, koja ima brojna ograničenja i interakcije sa drugim lijekovima. Znatno je manje efikasan u kontroli gorušice, nadutosti, mučnine i pojačane produkcije kiseline u poređenju sa IPP-ovima.</p>
<p>
Drugi lijekovi koji se koriste, više kao dodatak već nabrojanima su: propulzori - ubrzavaju pražnjenje želuca (Reglan, Gastroperidon), antipsihotici (Eglonyl, Sulpirid). Iako lijekovi druge linije, veoma su efikasni, posebno kod rezistentnih oblika. Odlično se podnose u kombinaciji sa prethodno navedenim blokatorima protonske pumpe. </p>
<p class="autor">
23. 11. 2014. | Mladen &nbsp;
</p>