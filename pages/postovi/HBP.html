<h1 class="posth1" id="HBP">
Helicobacter pilory |<br /><br />prepoznajte simptome i liječite na vrijeme
</h1>
  <update-title title="Helicobacter pilory | prepoznajte simptome i liječite na vrijeme"></update-title>
  <update-meta name="description" content="U posljednjih nekoliko decenija se pridaje veliki značaj helicobacter pillory, spiroheti koja nastanjuje želudac i smatra se da doprinosi oštećenju mukoze ovog organa. S obzirom da većina ljudske populacije ima navedenu bakteriju u svom želucu, a nema gastritis ili popularni čir na želucu, postavlja se pitanje da li smo dali previše značaja ovom mikroorganizmu. Svi imamo komšiju koji smatra da Vaša gorušica ima veze sa ovom bakterijom, pa je danas testiranje na istu postalo čista moda u medicini. Mit ili činjenica - saznajte dalje u tekstu."></update-meta>
  <update-meta property="og:url" content="www.nasamalapraksa.com/post/HBP.html/24"></update-meta>
  <update-meta property="og:title" content="Helicobacter pilory | prepoznajte simptome i liječite na vrijeme"></update-meta>
  <update-meta property="og:image" content="https://www.nasamalapraksa.com/images/HBP.jpg"></update-meta>
  <update-meta property="og:description" content="U posljednjih nekoliko decenija se pridaje veliki značaj helicobacter pillory, spiroheti koja nastanjuje želudac i smatra se da doprinosi oštećenju mukoze ovog organa. S obzirom da većina ljudske populacije ima navedenu bakteriju u svom želucu, a nema gastritis ili popularni čir na želucu, postavlja se pitanje da li smo dali previše značaja ovom mikroorganizmu. Svi imamo komšiju koji smatra da Vaša gorušica ima veze sa ovom bakterijom, pa je danas testiranje na istu postalo čista moda u medicini. Mit ili činjenica - saznajte dalje u tekstu."></update-meta>


<h4 class="posth4">
U posljednjih nekoliko decenija se pridaje veliki značaj helicobacter pillory, spiroheti koja nastanjuje želudac i smatra se da doprinosi oštećenju mukoze ovog organa. S obzirom da većina ljudske populacije ima navedenu bakteriju u svom želucu, a nema gastritis ili popularni čir na želucu, postavlja se pitanje da li smo dali previše značaja ovom mikroorganizmu. Svi imamo komšiju koji smatra da Vaša gorušica ima veze sa ovom bakterijom, pa je danas testiranje na istu postalo čista moda u medicini. Mit ili činjenica - saznajte dalje u tekstu.
 </h4>

<div class="postcontainer">
<img class="slika" alt="helikobakterija helicobacter pillory gastritis trojna terapija bakterija u želucu" src="../../images/HBP.jpg" /><p class="imgalt">Prepoznajte simptome bakterije u želucu!</p></div>
<h2 class="posth2">
Helicobacter pilory | šta je to i kako djeluje na naš želudac?
 </h2>
<h4 class="posth4">
HP je komensal u našem organizmu, odnosno mikroorganizam kome je naše tijelo prirodno stanište i u većini slučajeva ne izaziva nikakve tegobe. U drugim slučajevima kada osoba ima <a alt="gastritis helikobakterija helicobacter pillory gorušica kiselina" href="/post/Gastritis.html/16">simptome gastritisa</a> (gorušica, podrigivanje, žarenje u stomaku, <a alt="mučnina povraćanje helicobacter pillory" href="/post/Nauzea.html/12">mučnina i povraćanje</a>), postaje prvi i glavni krivac za naše boljke. Da li je to tako?
</h4>
<p>
U ranijem članku o gastritisu sam naveo koji su to glavni faktori koji dovode do akutnog ili hroničnog zapaljenja želuca. Postavlja se pitanje: Ako ja jedem jaku, začinjenu hranu, pa pridodam tome neku žestu (rakiju, pelin,viski), pridodam salatu od crvenog luka i nakon svega toga me nešto počne stomak mučiti, trebam li se obratiti ljekaru da ispita da nije možda helicobacter pillory kriv za sve to?</p>
<p>
Oprostićete mi malo ironije, nadam se, ali cilj mi je u ovom tekstu naglasiti da su za Vaše tegobe vezane za gastrointestinarni trakt, a posebno želudac, krive životne navike.</p>
<p>
Činjenica je da se smanjuje incidenca ulkusa (čireva na želucu) u posljednjih 2-3 decenije, što se poklapa sa otkrićem ovem bakterije, ali još nije jasno da li zbog toga treba zahvaliti takozvanoj trojnoj terapiji, koja dovodi do eradikacije navedene spirohete. U isto vrijeme je došlo do "boom-a" u proizvodnji i uvođenju u terapiju lijekova koji smanjuju želučanu kiselinu i na druge načine štite želudac, a ne utiču direktno na helicobacter pillory. Možda ipak ovo ima više zasluge u prevenciji želučanih oboljenja.</p>
<p>
Glavni način na koji djeluje ova bakterija na sluznicu želuca je uništavanjem zaštitnog mukusnog sloja, što dovodi do ogolijevanja sluznice želuca, te ona dolazi u direktan kontakt sa jakom hlorovodoničnom kiselinom - glavnim produktom varenja u ovom organu.</p>
<p>
Neki naučnici su postavili hipotezu da sama bakterija direktno dovodi do hronične iritacije želuca i do povećanja incidence razvoja karcinoma želuca,&nbsp; a svakako i "običnog čira na želucu". Ako smo već otkrili bakteriju i našli adekvatnu terapiju za nju, kako to da se incidenca karcinoma želuca povećala još više u posljednjih 20 godina?</p>
<h2 class="posth2">
Testovi na helicobacter pilory | uspješnost i promašaji dijagnostike helikobakterije!</h2>
<h4 class="posth4">
Kao što rekoh, postala je moda da se kod gorušice, nadimanja stomaka i sličnih tegoba ode kod doktora i zatraži test na HP, tek eto da se nađe pri ruci, zlu ne trebalo.</h4>
<p>
Pobornik sam toga da barem jednom u šest mjeseci treba prekontrolisati osnovne nalaze, zbog sopstvenog zdravlja pacijenata. Međutim, ima nekoliko caka kada je u pitanju testiranje na helikobakteriju.</p>
<p>
Prvo je moje mišljenje da ukoliko je pacijent bez simptoma, ili ukoliko postoje simptomi, a dobro je odreagovao na 15-dnevnu terapiju IPP-ovima (Nolpaza, Controloc, Acipan, Lansoprol), nema potrebe tražiti krivca u ovoj spiroheti. Važnije je prilagoditi ishranu, odnosno jesti ono što Vam najviše odgovara. Posebno bih naglasio da kupus i sok od kupusa povoljno djeluju na ćelučane tegobe.</p>
<p>
Ukoliko se već odlučite na testiranje na helicobacter pillory, to možete odraditi na više načina. Kod nas su najpopularniji test na antitijela iz krvi, ureaza izdisajni test i biopsija prilikom ezofagogastroduodenoskopije (popularno gutanje sijalice).</p>
<p>
Prvi test (test na antitijela u krvi
) je dosta nepouzdan, a pacijenti baš na njemu insistiraju jer je jeftin i lako dostupan. Često je lažno pozitivan, odnosno pokazuje da ste zaraženi ovom bakterijom, mjesecima i godinama nakon što je sprovedena trojna terapija i mikroorganizam eradikovan. Ovo je posljedica zaostajanja antitijela preležale infekcije i samo lažno navodi na ponovnu infekciju.</p>
<p>
Ureaza izdisajni test je test detektovanja nusprodukta biološke aktivnosti bakterije. Detektuje se u izdahnutom vazduhu i dosta je tačniji od prethodnog. Mana su mu cijena, dostupan je većinom samo u privatnim laboratorijama, a i nerijetko i sam zna pokazati lažno pozitivne rezultate.</p>
<p>
Najpouzdaniji način da dokažete da ste kontaminirani helicobacter pillory mikroorganizmom, jeste da date uzorak sluznice i sadržaja želuca na PH analizu.
</p>
<h2 class="posth2">
Liječenje helicobacter pilory infekcije | popularna trojna terapija</h2>
<h4 class="posth4">
Uspješnost .eradikacije HP uz pomoć trojne terapije ide do 97%, što je poprilično efikasno, ali ova terapija nosi sa sobom i neka neželjena svojstva.</h4>
<p>
Trojna terapija podrazumijeva upotrebu jednog IPP-a(Pantoprazol, Lansoprazol, Esomeprazol, Omeprazol i sl), i dva antibiotika širokog spektra djelovanja od kojih jedan djeluje i na anarebone bakterije.
Najpopularnija kombinacija je Pantoprazol, Klaritromicin i Amoksicilin. Dugo godina se umjesto Klaritromicina koristio metronidazol.
Ova terapija je mač sa dvije otrice. Nedvosmisleno je efikasna i dovodi do eradikacije bakterije, ali isto tako je pojedinim pacijentima i vrlo teška za podnijeti. Potrebno je 15 dana koristiti sva tri lijeka zajedno, a zatim nastaviti još 15 dana samo sa IPP-om.</p>
<p>
Klaritromicin i Metronidazol su lijekovi koji se generalno teško podnose i izazivaju bol u stomaku i nagon na povraćanje. S druge strane klaritromicin je širokospektralni antibiotik i često u toku terapije dovodi do dijareje, koja može biti i ozbiljna, te uvesti pacijenta u problem sa hemoragičnim kolitisom, koji se malo teće liječi, a za pacijenta je neugodan i iscrpljujući.</p>
<p>
S obzirom da većina ljudske populacije ima prisutan helikobakter u želucu, a&nbsp; ne predstavlja problem i da su testovi na ovu bakteriju često nepouzdani, a imamo efikasnu terapiju gastrične nelagode (IPP-ovi) i da se uglavnom svi simptomi mogu smiriti prelaskom na prilagođenu ishranu, postavlja se pitanje: Da li treba praviti preveliki bauk od ove bakterije koja je s nama već vijekovima? Jedino što se promijenilo u posljednjih nekoliko vijekova je naša ishrana, koja je postala isuviše agresivna za želudac.</p>
<p>
Slične teme:
<a alt="helikobakterija helicobacter pilory gastritis trojna terapija gorušica" href="/post/Gastritis.html/16">Gastritis - prepoznajte simptome i liječite ih!</a><br />
<a alt="helikobakterija helicobacter pilory gastritis preskakanje srca aritmije" href="/post/Palpitacije.html/11">Iznenadni napad lupanja srca</a></p>
<p class="autor">
29.01.2019. | Mladen &nbsp;
</p>