<h1 class="posth1">
Benzodijazepini | <br /><br />Zavisnost od lekova za smirenje
</h1>

  <update-title title="Benzodijazepini | Zavisnost od lekova za smirenje"></update-title>
  <update-meta name="description" content="U poslednjih 40 godina se razvija sve češći zdravstveni problem - zavisnost od lekova za smirenje. Najčešći lekovi koji se zloupotrebljavaju u medicinskoj praksi su benzodijazepini. U ovu grupu lekova spadaju popularni diazepam, lorazepam, alprazolam, nitrazepam, bromazepam i dr. Ovo su nazivi supstanci, a na našem tržištu se pojavljuju pod raznim zaštićenim nazivima."></update-meta>
  <update-meta property="og:url" content="www.nasamalapraksa.com/post/Benzodijazepini.html/39"></update-meta>
  <update-meta property="og:title" content="Benzodijazepini | Zavisnost od lekova za smirenje"></update-meta>
  <update-meta property="og:image" content="https://www.nasamalapraksa.com/images/benzodijazepini.jpg"></update-meta>
  <update-meta property="og:description" content="U poslednjih 40 godina se razvija sve češći zdravstveni problem - zavisnost od lekova za smirenje. Najčešći lekovi koji se zloupotrebljavaju u medicinskoj praksi su benzodijazepini. U ovu grupu lekova spadaju popularni diazepam, lorazepam, alprazolam, nitrazepam, bromazepam i dr. Ovo su nazivi supstanci, a na našem tržištu se pojavljuju pod raznim zaštićenim nazivima."></update-meta>

<h4 class="posth4">
U poslednjih 40 godina se razvija sve češći zdravstveni problem - zavisnost od lekova za smirenje. Najčešći lekovi koji se zloupotrebljavaju u medicinskoj praksi su benzodijazepini. U ovu grupu lekova spadaju popularni diazepam, lorazepam, alprazolam, nitrazepam, bromazepam i dr. Ovo su nazivi supstanci, a na našem tržištu se pojavljuju pod raznim zaštićenim nazivima. 
 </h4>
<div class="postcontainer">
<img class="slika" alt="lekovi za smirenje zavisnost benzodijazepini zloupotreba"  src="../images/benzodijazepini.jpg"  />
<p class="imgalt"> Sve češći zdravstveni problem: zloupotreba benzodijazepina</p></div>
<h2 class="posth2">
Šta su to benzodijazepini?
 </h2>
<h4 class="posth4">
To su lekovi koji spadaju u grupu anksiolitika, zajedno sa z-hipnoticima. To je široka grupa lekova, koji se koriste za lečenje nesanice, nervoze, depresivnih poremećaja, epilepsije, i sl. Poslednjih decenija se sve više zloupotrebljavaju
</h4>
<p>
Benzodijazepini (BDZ, BZs) su velika grupa lekova, koja ima dva osnovna dejstva koja se koriste u medicini: anksiolitičko i sedativno ili hipnotičko dejstvo. Prvo dejstvo dovodi do smanjenja nervoze, odnosno <a href="/post/Anksioznost.html/14" alt="anksioznost benzodijazepini anksiolitici zavisnost od lekova za smirenje">anksioznosti</a> kod anksioznih i fobičnih poremećaja, dok drugo dejstvo, jednostavno rečeno: uspavljuje. Oba dejstva umiruju pacijenta, smirujući psihomotorni nemir koji prati poremećaje raspoloženja, koji su u moderno vrijeme veoma česti u populaciji. 
</p>
<p>
Najčešći poremećaji raspoloženja kod kojih se koriste benzodijazepini su: generalizovani anksiozni poremećaj (GAP), <a href="/post/Depresija.html/22" alt="depresija zavisnost od benzodijazepina zloupotreba lekova">depresija</a>, mješani anksiozno-depresivni poremećaji, fobični poremećaji, napadi panike, <a href="/post/Melanholija.html/19" alt="melanholija zavisnost od benzodijazepina zloupotreba lekova"> melanholija</a>. Koriste se još za neorganske poremećaje spavanja, ali i za nepsihijatrijske poremećaje: <a href="post/Hipertenzija.html/28" alt="hiperetnezija benzodijazepini bromazepam zloupotreba lekova za smirenje">hiperetenziju</a>, poremećaje srčanog ritma, mijalgije, dorzalgije i dr. 
</p>
<p>
Ovi lekovi djeluju na GABA sistem, pojačavajući dejstvo GABA neurotransmitera, koji je jedn od glavnih inhibitornih neurotransmitera u mozgu i zaslužan je za smirivanje neuronalne aktivnosti u mozgu. Odatle se koriste ne samo kao anksiolitici, već i kao antikonvulzivi, odnosno antiepileptici (klonazepam, diazepam). Dejstvo na GABA nije u potpunosti proučeno. Do sada se jasno zna da BDZ deluju direktno na GABA receptore, modulišući ih, čime se pojačava GABAergičko dejstvo. 
</p>
<h2 class="posth2">
Koji benzodijazepini postoje kod nas
<h4 class="posth4">
Najgrublja podela BZs je na kratkodelujuće, dugodelujuće i one sa srednje-dugim dejstvom. Kod nas su najpopularniji ovi sa srednje-dugim dejstvom. Ova podela benzodijazepina se zasniva na poluvremenu eliminacije. 
</h4>
<p>
Na osnovu poluvremena eliminacije, BDZ su podeleni na kratkodelujuće (poluvreme do 5h), one sa srednje-dugim dejstvom (poluvreme 6-20h), i na dugodelujuće (i do 100h).
</p>
<p>
Kod nas su najviše u upotrebi benzodijazepini sa srednje-dugim dejstvom: bromazepam, lorazepam. 
Malo manje popularni su dijazepam i flurazepam (dugodelujući), dok je midazolam, kao kratkodelujući, veoma retko u upotrebi. 
Od kratkodelujućih, najviše su u upotrebi alprazolam i lorazepam
</p>
<p>
Nebitno kojeg poluvremena eliminacije, ili kojeg vremena dejstva (hipnotičkog ili anksiolitičkog), benzodijazepini su lekovi koji su namenjeni za kratkotrajnu i privremenu upotrebu. Samo u stanjima GAPa i fobičnih poremećaja stoje preporuke da se ovi lekovi mogu koristiti duže od 3 meseca. Za sva ostala stanja, do mesec dana je ograničenje primene. Međutim, nažalost, u praksi to nije tako. 
</p>

<h2 class="posth2">
Fenomen preterane (zlo)upotrebe benzodijazepina
</h2>
<h4 class="posth4">
Anksiolitici se sve češće zloupotrebljavaju i sve se više propisuju. Čak se i kupuju u apotekama mimo preporuke lekara (na svoju ruku), iako pravilnici zabranjuju izdavanje istih bez recepta lekara. Moderan način života i kod nas i u svetu je povećao potražnju za ovim lekovima koji brzo i efikasno rešavaju nervozu, nesanicu i depresiju. 
 </h4>
<p>
U preiodu od 2002. do 2012. godine, u SADu je broj propisanih BDZ porastao za 33.1%. Ovo zahvaljujemo slaboj propisivačkoj kontroli i nemaru i pacijenata i lekara kad je u pitanju stvaranje zavisnosti ka ovoj grupi lekova. Kada kažemo zavisnost, mislimo i na psihičku i na fizičku zavisnost od anksiolitika. Ovo možemo pripisati izuzetnoj učinkovitosti BDZ, kada je reč o kupiranju anksioznosti i nesanice. Njihovo brzo dejstvo (od 1/2 do 2h nakon peroralnog uzimanja), te efikasnost dovode do stvaranja mišljenja kod pacijenata da uz pomoć ove jedne tablete mogu lako da olakšaju sebi negativno raspoloženje i da se odmore. 
</p>
<p>
S druge strane, lekari u praksi malo obraćaju pažnju na ograničenost upotrebe BDZ, pa vrlo lako ovi lekovi postanu hronična kontinuirana terapija. Iako studije ukazuju na neefikasnost dugotrajne primene, te na stvaranje zavisnosti od ovih lekova, to često promakne lekaru da uzme u razmatranje. Pacijent na anksiolitiku je zadovoljniji, sa manje tegoba u vidu nesanice, bolova u mišićima i nervoze, pa i pacijent i lekar često automatski produžavaju propisani anksiolitik. 
</p>
<p>
Koliko je dugotrajna upotreba ovih medikamenata štetna, govori i podatak da najveći broj padova i lomova kuka kod odraslih je posledica dugotrajne upotrebe anksiolitika u ovoj populaciji. 
</p>
<p>
Studije ukazuju na razliku u upotrebi među populacionim grupama. Pa tako žene koriste niže doze, ali duže vremena. Pušači više koriste anksiolitike od nepušača. Osobe koje žive u urbanim područjima koriste i veće doze i duže vremena koriste ove lekove od osoba iz ruralnih područja. Starije osobe koriste niže doze, ali duže ih koriste u poređenju sa pacijentima mlađim od 50 godina. 
</p>
<h2 class="posth2">
Šta uraditi u slučaju pretjerane upotrebe benzodijazepina?
</h2>
<h4 class="posth4">
U slučaju pretjerane upotrebe ovih lekova (duže od tri meseca), bitno je obustaviti upotrebu, postepeno, uz razmatranje psihološke podrške i eventualnog uvođenja antidepresiva (sertralin, paroksetin, venlafaksin), koji su bezbedni u dužoj upotrebi a ispoljavaju anksiolitičko dejstvo. 
</h4>
<p>
Dvije trećine osoba koje koriste BDZ, koriste veću dozu od preporučene i koriste duže od preporučenog vremena. Sve češće se koriste BDZ u nepsihijatrijske svrhe: za opuštanje mišića kod bolova u leđima, za dodatak antihipertenzivima kod visokog pritiska, kao dodatni antiaritmici kod poremećaja srčanog ritma. I ova vrsta terapije postaje hronična i kontinuirana. Važno je naglasiti neophodnost ograničene upotrebe ovih medikamenata. 
</p>
<p>
Kod pacijenata kod kojih nervoza i nesanica perzistiraju i nakon nekoliko sedmica upotrebe anskiolitika, treba razmotriti druge načine rešavanja ovih problema: psihološko savetovanje ili uvođenje u terapiju dodatnog antidepresiva ili antipsihotika, zavisno od vrste psihičkog poremećaja. Definitivno prema smernicama, anksioliticima nema mesta u lečenju nepsihijatrijskih i neneuroloških obolenja. 
</p>
<p class="autor">
12.02.2019. | Mladen
 </p>