<h1 class="posth1" id="inhalacije">
Liječenje Inhalacijama | <br /><br/>Šta, Kad i Kako?
</h1>

  <update-title title="Liječenje Inhalacijama | Šta, Kad i Kako?"></update-title>
  <update-meta name="description" content="Inhaliranje uz pomoć inhalatora nebulizatora je jedan od najboljih vidova liječenja kašlja , bronhitisa i astme u ambulantnim i kućnim uslovima. Naučite kako koristiti inhalator i od čega možete praviti inhalacije. "></update-meta>
  <update-meta property="og:url" content="www.nasamalapraksa.com/post/Inhalacije.html/18"></update-meta>
  <update-meta property="og:title" content="Liječenje Inhalacijama | Šta, Kad i Kako?"></update-meta>
  <update-meta property="og:image" content="https://www.nasamalapraksa.com/images/inhalacija.jpg"></update-meta>
  <update-meta property="og:description" content="Inhaliranje uz pomoć inhalatora nebulizatora je jedan od najboljih vidova liječenja kašlja , bronhitisa i astme u ambulantnim i kućnim uslovima. Naučite kako koristiti inhalator i od čega možete praviti inhalacije. "></update-meta>

<h4 class="posth4">
Inhaliranje uz pomoć inhalatora nebulizatora je jedan od najboljih vidova liječenja <a href="/post/kasalj.html/21">kašlja</a>, bronhitisa i astme u ambulantnim i kućnim uslovima. Naučite kako koristiti inhalator i od čega možete praviti inhalacije. 
 </h4>
<div>
<br />
<div class="postcontainer">
<img class="slika" alt="inhalacije inhalatori nebulizator kašalj astma bronhitis" src="../../images/inhalacija.jpg"/>
<p class="imgalt">Lečenje disajnih puteva inhalacijama</p></div>
<h2 class="posth2">
Vrste inhalatora i razni načini inhaliranja
 </h2>
<h4 class="posth4">
Postoji razni načini inhaliranja i razni tipovi inhalatora: od priručnih, improvizovanih, preko pumpica do nebulizatora. Provjerite koji Vama najviše odgovara.
</h4>
<p>
Kada se priča o inhalacijama, većina vas će pomisliti na terapiju koju ste vjerovatno barem jednom prošli u vašoj porodičnoj ambulantni ili na službi hitne medicinske pomoći. Međutim, postoje i druči načini inhaliranja. Onaj najstariji i svima poznat je inhaliranje nad čajem od kamilice.Ovaj način liječenja je efikasan za upale gornjih disajnih puteva (nos, sinusi, ždrijelo i larinks).</p>
<p>
Postoje i razni tipovi pumpica i diskova, kojima se već tvornički pripremljena supstanca udiše, pri čemu sitne molekule lijeka dospijevaju do najudaljenijih dijelova pluća. Ovakve pumpice se koriste uglavnom kod bronhitisa i astme i predstavljaju prekretnicu u liječenju ovih oboljenja. Pumpice i diskovi su doprinijeli znatnom unapređenju života osoba sa <a alt="inhalacije hronicni bronhitis nebulizator" href="/post/Bronhitis.html/26">hroničnim bronhitisom</a> ili astmom.</p>
<p>
Ono o čemu ću ja pisati u ovom članku jesu nebulizatori. To su uređaji koji lijekove u tečnom stanju pretvaraju u aerosol, koji se udiše. Aerosol sadrži dati lijek u veoma sitnim česticama koje dopiru do najsitnijih dijelova disajnog sistema.</p>
<p>
Liječenje inhalacijama omogućava primjenu lijeka u nižim koncentracijama, pri čemu je dejstvo lijeka ograničeno na pluća, sa minimumom neželjenih dejstava, jer koncentracija u krvi ostaje minimalna. 
</p>
<h2 class="posth2">
Kada se odlučiti za inhalacije?</h2>
<h4 class="posth4">
Liječenje inhalacijama, uz pomoć nebulizatora, se preporučuje kod virusnih  i nekih bakterijskih upala respiratornog sistema: kod sinuzitisa, nazofaringitisa, laringotraheitisa, <a alt="upala pluća inhalacije kašalj" href="/post/Pneumonia.html/10">upale pluća</a>, suvog i produktivnog kašlja razne etiologije.</h4>
<p>
Uz pomoć inhalatora mi smo u mogućnosti brzo i efikasno dopremiti razne lijekove do najsitnijih dijelova pluća, ali i do sinusa i larinksa.Ovo nam govori da ćemo ovaj vid liječenja koristiti kada kod pacijenta postoje<a alt="sinusi sinuzitis inhalacije nebulizator" href="/post/Sinuzitis.html/25"> znaci upale sinusa</a>, laringitisa (promuklost, kašalj i otežan inspirijum), bronhitisa (produktivan kašalj, zviždanje u grudima i sl) i astme.</p>
<p>
Inhalatori se koriste kod virusnih upala da bi se olakšali simptomi prehlade do potpunog spontanog oporavka. Zatim, kod nekih bakterijskih infekcija sinusa i krupnijih disajnih puteva, da bismo dopremili antibiotik do tih područja i olakšali dreniranje paranazalnih šupljina. Posebno su efikasni u terapiji <a alt="astma inhalacije rinitis alergija" href="/post/Rinitis.html/37">alergijskih rinitisa, laringotraheitisa i astme</a>.</p>
<p>
Inhalacije su pravi izbor kod <a alt="produktivan kasalj bronhitis inhalacije nebulizator" href="/post/Bronhitis.html/26">teškog produktivnog kašlja</a>, gdje je iskašljavanje naporno i isrcpljujuće zbog gustog sekreta. 
</p>
<h2 class="posth2">
Šta staviti u inhalacije i kako ih koristiti?</h2>
<h4 class="posth4">
Razni lijekovi se mogu dodavati u inhalatore i od njih se praviti inhalacije. Prvi uslov je da su tečne, da nisu sa uljanom podlogom i da se mogu primjenjivati na respiratornom sistemu u određenim indikacijama.</h4>
<p>
Najosnovniji vid inhalacije je dodavanje 3ml fiziološke otopine u nebulizator i inhaliranje 15-25 minuta. Ovo predstavlja čisto simptomatsku terapija, koja ima za zadatak vlaženje disajnih puteva kod suvog kašlja i lakih prehlada. Ekvivalentno je parenju na vodenoj pari u kupatilu. Fiziološkoj otopini se obično dodaju i drugi sastojci, da bi se djelovalo i na neke druge simptome koji se javljaju u toku bolesti.</p>
<p>
Nekoliko kapi čaja od kamilice djeluje umirujuće i smanjuje opstrukciju, dok ujedno vlaži disajne puteve i olakšava iskašljavanje.</p>
<p>
U 2-3ml fiziološke se najčešće dodaje određena količina salbutamola (Ventolin). Ventolin se dozira prema kilaži kod djece do 40kg, a kod odraslih se obično daje 1ml Ventolina na 2,5 do 3ml fiziološke.</p>
<div style="background: #e2e2e1; padding: 5px;">
<i>10kg  /  0,3ml Ventolina u 3ml fiziološke otopine (FO)&nbsp;</i><br />
<i>12kg  /  0,35ml Ventolina u 3ml FO&nbsp;</i><br />
<i>15kg  /  0,45ml Ventolina u 3ml FO&nbsp;</i><br />
<i>17kg  /  0,5ml Ventolina u 3ml FO&nbsp;</i><br />
<i>20kg  /  0,6ml Ventolina u 3ml FO&nbsp;</i><br />
<i>22kg  /  0,7ml Ventolina u 3ml FO&nbsp;</i><br />
<i>26kg  /  0,8ml Ventolina u 3ml FO&nbsp;</i><br />
<i>30kg  /  0,9ml Ventolina u 3ml FO
</i></div>
<p>
Da bi se olakšalo razbijanje mukusa, kod produktivnog kašlja se u inhalator može dodati i Bisolex otopina (bromheksin) - 8-10 kapi. Bromheksin je supstanca koja djeluje na veze koje postoje u šlajmu i razbija ih, čime se olakšava iskašljavanje.</p>
<p>
Kod upala sinusa i začepljenog nosa, gentamicin zajedno sa pantenolom je odličan izbor. Daje se 1/3 ampule gentamicina i 5 kapi rastvora pantenola u 3ml fiziološke. Gentamicin je antibiotik, koji djeluje na uzročnike sinuzitisa, a pantenol obnavlja sluznicu nosa i paranazalnih šupljina. Može se kombinovati sa ventolinom.</p>
<p>
Deksazon je kortikosteroid, koji je lijek izbora kod astme i laringitisa bilo koje vrste. Primjenjuje se obično u kombinaciji sa Gentamicinom i/ili Ventolinom da bi se smanjio otok glasnih žica i smanjila promuklost. Daje se 1/2 ampule u 2-3 ml FO.</p>
<p>
Ipratropijum bromid (Atrovent) je još jedan odličan bronhodilatator, koji osigurava produženo dejstvo bronhodilatacije. Obično se kombinuje sa Ventolinom u omjeru Ventolin 1ml+ IB 1ml u 2ml fiziološke.  
</p>
<h2 class="posth2">
Na šta treba obratiti pažnju kod primjene inhalacija?</h2>
<h4 class="posth4">
Inhalacije su relativno siguran način primjene lijeka. Sistemske posljedice su minimalne. Evo nekih savjeta, jer predostrožnosti nikad dosta.</h4>
<p>
Posebno je bitno pridržavati se doza kod inhaliranja Ventolinom. Posljedice u slučaju "predoziranja" su česte, ali nisu ozbiljne. Obično kod djece se javlja drhtanje ruku, nevoljni pokreti jezikom i ustima, nemir. Ovo nekada izgleda uznemirujuće, ali nije opasno i po prekidu terapije brzo iščezava.</p>
<p>
Mnogi ne preporučuju inhalacije deksazonom djeci, ali imajući u vidu da se deksazon ne propisuje duže od 2-3 dana i da je djelovanje ograničeno na pluća, ne treba biti u strahu od propisivanja istog. S druge strane, kortikosteroidi spašavaju život kod opstrukcija disajnih puteva.Takođe, veoma je efikasan kad "pukne glas" usljed laringitisa. </p>
<p>
Treba uvijek prvo konsultovati ljekara, da on postavi dijagnozu bolesti koja se može liječiti na ovaj način. Nije preporučljivo da vi postavljate dijagnozu i propisujete terapiju. Katastrofalno bi bilo davati kortikosteroid na bakterijsku upalu, koja samo što nije dala upalu pluća.</p>
<p class="autor">
12/1/2014; Mladen
</p>