<h1 class="posth1">Nekomplikovane urinarne infekcije |
<br /><br />Kada i kako ih lečiti?
</h1>

  <update-title title="Nekomplikovane urinarne infekcije | Kada i kako ih lečiti?"></update-title>
  <update-meta name="description" content="Urinarne infekcije predstavljaju zapalenje mokraćnih kanala. Najčešće se javljaju kod osoba ženskog pola. Obično su benigne etiologije i lako se leče. U nastavku ćemo izneti stav o tome kada se obratiti lekaru i kako lečiti urinarne infekcije."></update-meta>
  <update-meta property="og:url" content="www.nasamalapraksa.com/post/ITU.html/41"></update-meta>
  <update-meta property="og:title" content="Nekomplikovane urinarne infekcije | Kada i kako ih lečiti?"></update-meta>
  <update-meta property="og:image" content="https://www.nasamalapraksa.com/images/ITU.jpg"></update-meta>
  <update-meta property="og:description" content="Urinarne infekcije predstavljaju zapalenje mokraćnih kanala. Najčešće se javljaju kod osoba ženskog pola. Obično su benigne etiologije i lako se leče. U nastavku ćemo izneti stav o tome kada se obratiti lekaru i kako lečiti urinarne infekcije."></update-meta>


<h4 class="posth4">
Urinarne infekcije predstavljaju zapalenje mokraćnih kanala. Najčešće se javljaju kod osoba ženskog pola. Obično su benigne etiologije i lako se leče. U nastavku ćemo izneti stav o tome kada se obratiti lekaru i kako lečiti urinarne infekcije.
 </h4>
<div class="postcontainer">
<img class="slika" alt="urinarne infekcije lečenje kada se javit lekaru" src="../images/ITU.jpg"  />
<p class="imgalt">Najčešća lokalizacija urinarne infekcije je mokraćna bešika - cistitis </p></div>
<h2 class="posth2">
Razlika između urinarne infekcije i kontaminacije
 </h2>
<h4 class="posth4">
Često se u nalazima urina nađe "veliki broj bakterija", i često se takav nalaz leči iako pacijent nema simptoma urinarne infekcije. Da li je reč zaista o zapalenju mokraćnih puteva, ili je posredi obična kontaminacija urina bakterijama?
</h4>
<p>
Urin je po prirodi sterilna tečnost, koja se kontaminira bakterijama pri izlasku iz tela. Stoga, prisustvo bakterija u urinu u mokraćnoj bešici je patološki nalaz. Međutim, mi ne možemo uzeti urin iz mokraćne bešike na potpuno sterilan način. Klasični vid uzorkovanja i ispitivanja urina podrazumeva niz nesterilnih procedura, koje neminovno vode u kontaminaciju urina. Tako, izlazak urina iz tela i kontakt sa sluznicom i kožom dovodi do "spiranja" bakterija u bočicu za uzorkovanje. Otuda je za očekivati da u nalazu urina budu prisutne i bakterije. 
</p>
<p>
Ono što nešto treba proglasiti urinarnom infekcijom, jeste prisustvo zapaljenskih markera u urinu, pored samih bakterija. Ne treba nas alarmirati sam nalaz velikog broja bakterija u urinu, ako su leukociti mirni, ako nema cilindara u urinu, ako su nitriti negativni, a izgled urina bistar, te kiselost i specifična težina urina uredni. 
</p>
<p>
Često se prave greške, a i sami pacijenti se uplaše nalaza na kome stoji da u urinu je nađeno dosta bakterija. Uvode se antibiotici, iako su i sami markeri zapaljenja mirni. Često ni pacijenti nemaju simptome urinarne infekcije. Stoga je važno, "smiriti strasti" kada je u pitanju ovakav nalaz. Možda ponoviti nalaz urina, gdje bi se pacijentu savetovalo da se pažljivije obavi higijena genitalne regije, i da se uzme "srednji mlaz" urina u sterilnu bočicu, odmah po ustajanju iz kreveta ujutru. 
</p>
<h2 class="posth2">
Koji su to simptomi cistitisa, odnosno nekomplikovane urinarne infekcije?
</h2>
<h4 class="posth4">
Kao što je rečeno, prije lečenja urinarne infekcija, najvažnije je ustanoviti da li postoje simptomi i u kojoj meri su izraženi. Lečimo pacijenta, a ne nalaze. 
</h4>
<p>
Osnovni simptom zbog kog se pacijenti javljaju lekaru je peckanje pri mokrenju. Naravno, tu dolazi i učestalo mokrenje i mokrenje kap po kap. Sve je ovo posledica nadraženih nervnih završetaka u sluznici donjih urinarnih puteva. Nadražaj nastaje samim bakterijama, toksinima ili zapaljenskim medijatorima. 
</p>
<p>
Kod nekomplikovanih cistitisa, nećemo sresti naredne simptome: povišena temperatura, bol u krstima, izražena slabost i malaksalost, mučnina. Ovo su parametri teže urinarne infekcije. 
</p>
<p>
Čest simptom urinarne infekcije je suprapubična bol, odnosno tupa bol pri samom dnu stomaka, u srednjoj liniji. 
</p>
<h2 class="posth2">
Markeri infekcije mokraćnih kanala u nalazu urina
</h2>
<h4 class="posth4">
Važno je znati jedno: ne leči se nalaz, nego pacijent. S tim na umu, pored laboratoriskog nalaza urina, treba obratiti prvenstveno pažnju na stanje pacijenta i na simptome koje ima. Tek nakon toga, uz simptome, sagledati i da li u urinu postoje patološki momenti. 
 </h4>
<p>
Nalaz urina može da upućuje na brojna stanja: od zapalenskih procesa u mokraćnim putevima, do oboljenja bubrega, dijabetesa, autoimunih obolenja i sl. POšto je ovde reč o nekomplikovanim urinarnim infekcijama, baziraćemo se na "patološki urin" u ovim stanjima. 
</p>
<p>
Prvo što se uočava kod ovakvog urina, jeste da je mutan, nekada tamno žut, pa i crven u slučaju prisustva krvi, koja je česta kod zapalenja mokraćnih puteva. Ovakav urin je kisele reakcije, i često je bogat nitritima, koji su metaboliti gram negativnih bakterija. Najpoznatija gram negativna bakterija koja dovodi do urinarnih infekcija je Escherichia coli. 
</p>
<p>
Dalje, u nalazu urina, kod cistitisa se često nalazi prisutna krv u tragovima, te povišeni proteini. Najvažniji marker infekcije je prisustvo uvećanog broja leukocita u mokraći. Ukoliko su zahvaćeni gornji urinarni putevi i bubrezi, nalazimo i prisutne cilindre. Još se može naći sluz (češće kod muških pacijenata). Kod obične kontaminacije urina, nalazima samo prisutan veliki broj bakterija, ali ne i ove gore pobrojane faktore upale. 
</p>
<h2 class="posth2">
Kako ispravno lečiti urinarnu infekciju
</h2>
<h4 class="posth4">
NIje svaka infekcija za antibiotika. Treba dobro odmeriti jačinu simptoma, udružene bolesti i laboratorijski nalaz. Neke urinarne infekcije vi možete da lečite sami, a neke zahtevaju pregled i savetovanje od strane lekara. 
</h4>
<p>
Naravno, prisutno peckanje pri mokrenju, koje se javlja prvi put, i učestalo mokrenje, uvek treba da pokušate rešiti kod svoje kuće uz pomoć utopljavanja, uroloških čajeva i spasmolitika. Uvin čaj, čaj od brusnice i peršuna, te spasmex, brzo rešavaju simptome nekomplikovanih cistitisa. Ukoliko nemate pridrućene bolesti (dijabetes, karcinom, ginekološko obolenja) i niste febrilni, svakako možete prvih dan-dva pokušati sami da rešite problem. 
</p>
<p>
Tek kod ponavljanih epizoda peckanja pri mokrenju, bola pri dnu stomaka ili leđa, povišene tempreature ili groznice, treba da se javite svom lekaru, koji će zatim obaviti pregled i dati savet i/ili terapiju. 
</p>
<p>
U slučaju potvrđene urinarne infekcije i izraženih simptoma, može se ordinirati antibiotik, ali samo po proceni lekara. Iako nekada nalaz urina može delovati alarmantno, ipak se najviše treba uzdati u simptome i opšte stanje pacijenta. Čak ni tada antibiotska terapije ne mora biti neophodna. 
</p>
<p>
HIdriranje, posebno urološkim čajevima je najvažnija stavka lečenja urinarne infekcije. Utopljavanje i mirovanje su korak broj dva. Tek u dobro procenjenim situacijama, neophodna je i antibiotska terapija. Najčešći antibiotici korišćeni u ove svrhe su: cefaleksin, gentamicin, ciprofloksacin, Bactrim. 
</p>
<p class="autor">
07.02.2019. | Mladen
 </p>