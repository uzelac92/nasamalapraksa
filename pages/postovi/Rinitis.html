<h1 class="posth1" id="rinitis">
Stalno Vam je nos zapušen? |<br /><br /> Vazomotorni rinitis i alergije
</h1>

  <update-title title="Stalno Vam je nos zapušen? | Vazomotorni rinitis i alergije"></update-title>
  <update-meta name="description" content="Više nije u pitanju samo sezonska kijavica uzrokovana alergijom na polen? Sada kišete i šmrcate veći dio godine? Možda patite od vazomotornog rinitisa. Nos vam je zapušen, pogotovo noću i ujutru, kišete, ujutru imate napade kašlja - sve to upućuje na ovo oboljenje. Saznajte imate li vazomotorni rinitis!"></update-meta>
  <update-meta property="og:url" content="www.nasamalapraksa.com/post/Rinitis.html/37"></update-meta>
  <update-meta property="og:title" content="Stalno Vam je nos zapušen? | Vazomotorni rinitis i alergije"></update-meta>
  <update-meta property="og:image" content="https://www.nasamalapraksa.com/images/rinitis.jpg"></update-meta>
  <update-meta property="og:description" content="Više nije u pitanju samo sezonska kijavica uzrokovana alergijom na polen? Sada kišete i šmrcate veći dio godine? Možda patite od vazomotornog rinitisa. Nos vam je zapušen, pogotovo noću i ujutru, kišete, ujutru imate napade kašlja - sve to upućuje na ovo oboljenje. Saznajte imate li vazomotorni rinitis!"></update-meta>


<h4 class="posth4">
Više nije u pitanju samo sezonska kijavica uzrokovana alergijom na polen? Sada kišete i šmrcate veći dio godine? Možda patite od vazomotornog rinitisa. Nos vam je zapušen, pogotovo noću i ujutru, kišete, ujutru imate napade kašlja - sve to upućuje na ovo oboljenje. Saznajte imate li vazomotorni rinitis!
 </h4>
<br />
<div class="postcontainer">
<img class="slika" alt="vazomotorni alergijski rinitis kihanje zapušen nos začepljen bol" src="../../images/rinitis.jpg" />
<p class="imgalt"> Vazomotorni rinitis: zapusen nos</p>
</div>
<h2 class="posth2">
Zapušen (kongestiran) nos | Kako, kad i zašto?
 </h2>
<h4 class="posth4">
Muči vas kongestija nosa (nos vam je zapušen)? Takvo stanje traje duže vrijeme, a mislite da nije u pitanju prehlada? Možda ste alergični, a možda je u pitanju nešto trajnije, kao što je vazomotorni rinitis. Naučite zašto i kako se nos začepi u slučaju alergije. 
</h4>
<p>
Razlog zapušenom nosu je uvijek poremećaj propustljivosti krvnih sudova, pri čemu tečnost sa zapaljenskim ćelijama izlazi iz kapilara i sluznicu nosa. Ovo dovodi do oticanja sluznice i do začepljenja disajnih puteva. Ovo često iritira sluznicu, pa se javlja uporno kihanje, a zbog smanjenog oticanja suza iz očiju kroz nazolakrimalni kanal u nos, dolazi i do pojačanog suzenja očiju. Uzrok uvijek leži u iritaciji sluznice, što vodi stvaranju supstanci koje djeluju na kapilare i čine ih propustljivim za ćelije i plazmu. </p>
<p>
Izlazak tečnosti iz edematozne sluznice, te pojačano lučenje sluzi usljed iritacije,&nbsp; dovodi do curenja nosa, a ta sekrecija može biti sluzava, serozna, gnojna i hemoragična (krvava sekrecija iz nosa).</p>
<p>
Najčešći uzroci su virusna prehlada, grip, alergija vazomotorni rinitis. Obično je lako odrediti koji od ovih uzroka je u pitanju. Svako od stanja daje karakterističnu kliničku sliku, karakterističnu sekreciju iz nosa i sl. Pa, tako, serozna sekrecija će se javljati kod virusnih infekcija. Žućkasti gusti sekret je znak bakterijske upale. Sluzav i providan sekret ide uz alergije... No, imajte na umu da se klinička slika često preklapa, a i nije rijetka pojava više uzročnika istovremeno.</p>
<p>
Za nas je, trenutno, bitan vazomotorni rinitis, kao jedan od najupornijih rinitisa, sa dugotrajnom kongestijom, učestalim kihanjem i mogućim komplikacijama u donjem dijelu respiratornog trakta.
</p>
<h2 class="posth2">
Alergije kao mogući uzročnik vazomotornog rinitisa | Hronična alergijska upala sluznice nosa</h2>
<h4 class="posth4">
Danas većina doktora poistovjećuje vazomotorni rinitis sa alergijskim rinitisom. Iako je i u etiologiji VR bitna alergija na nešto, VR je ipak specifično oboljenje sluznice nosa u čijoj osnovi leži prvenstveno patološka reakcija krvnih sudova na stres.</h4>
<p>
Veoma je čest slučaj da se vazomotorni rinitis javlja kod osoba koje boluju od alergije na polen, životinjsku dlaku, prašinu i slično. Iz tog razloga je često poistovjećivan sa alergijskim rinitisom. Poteškoće u dijagnostikovanju i jedne i druge grupe oboljenja nosa nas navode da ih posmatramo na isti način, jer na kraju isto se i liječe.</p>
<p>
Treba imati u vidu, ipak, da je alergijski rinitis posljedica reakcije sluznice nosa na supstance oslobođene iz mastocita usljed kontakta sluznice sa alergenima (polen, perut životinja, čestice prašine). Nasuprot tome, kod VR se javlja patološka motorna reakcija samih krvnih sudova, bez prethodnog oslobađanja supstanci iz mastocita. To znači da je poremećaj kod VR u samom zidu kapilara. Iako je nedovoljno istražen, terapija na koju djeluje VR nam ukazuje da i ovdje mora postojati neka alergijska reakcija tipa I (mastociti uključeni) koja vodi zapušenju nosa i drugim znacima bolesti.</p>
<p>
<span style="color: #ffd966;"><b>VAZO</b></span> = krvni sud + <b><span style="color: #ffd966;">MOTORNI</span></b> = tiče se mišića + <b><span style="color: #ffd966;">RINITIS</span></b> = zapaljenje sluznice nosa</p>
<p>
Iz formule se vidi da uzrok promjena u nosu poremećena motorna aktivnost na nivou zida kapilara nosa. Naime, oni se u jednom momentu previše aktiviraju, pa to dovodi do smanjenja promjera kapilara, smanjene prokrvljenosti sluznice te njenog isušivanja. U drugim situacijama, dolazi da pretjeranog opuštanja mišića zida krvnih sudova, što vodi u povećanu propustljivost istih za plazmu i ćelije. Ovo vodi ka otoku sluznice i zapušenosti nosa.</p>
<p>
VR je oboljenje koje traje više mjeseci u toku jedne godine, za razliku od klasičnog alergijskog rinitisa. Ako se ničim ne tretira, može da daje simptome u toku cijele godine. Zato ga i zovemo hroničnim alergijskim rinitisom.</p>
<p>
Neki slučajevi vazomotornog rinitisa se mogu povezati sa psihičkim i/ili fizičkim stresom. Naime, kod psihičkog stresa dolazi do pretjerane aktivacije određenih supstanci u tkivima oko nervnih završetaka (posebno supstance P). Ona je zaslužna za pojačanje već potojećeg upalnog procesa, povećane propustljivosti kapilara nosa i dalje svih simptome rinitisa. Važno je navesti da stres nije uzrok nastanka zapaljenja sluznice nosa, ali doprinosi težini kliničke slike već postojećeg zapaljenja. Ukoliko je stres prejak da ide do <a alt="depresija vazomotorni rinitis" href="http://dvadoktora-jedanzec.blogspot.com/2013/09/depresija-nesanica-zaboravnost-simptomi.html" target="_blank">depresije</a> ili <a alt="nksioznost nesanica vazomotorni rinitis" href="http://dvadoktora-jedanzec.blogspot.com/2015/01/anksioznost-strah-nesanica-nervoza.html" target="_blank">anksioznosti</a>, neophodno je psihijatrijsko liječenje, ali nije opravdano uzimati anksiolitike ili antidepresive u liječenju VR. </p>
<h2 class="posth2">
Klinička slika vazomotornog rinitisa | Prepoznajte simptome!</h2>
<h4 class="posth4">
Kako je VR hronično oboljenje, čije klinička slika može varirati os diskretne do izražene, tako kod VR moćemo naći brojne simptome i znake. Oni potiču što od samog vazomotornog rinitisa, što od komplikacija.</h4>
<p>
Glavna osobina VR je dugotrajna zapušenost nosa uz učestalo kihanje. Simptomi traju veći dio godine, a obično počinju s proljećem i cvjetanjem biljaka. Tada se javlja alergijski rinitis na polen, da bi potrajao i s okončanjem cvjetanja, pa sve do jeseni. Nekada simptomi traju tokom cijele godine. Obično se kihanje javlja u toku dana, kada je kongestija diskretna. Kongestija se pojačava noću, a po lijeganju u krevet je obično jedna sluznica nosa "zacementirana". Ova "zacementiranost nosa" je posljedica isključivo otoka sluznice, te sekrecija izostaje, ili je veoma oskudna i serozna. Zapušenost nosa traje tokom cijele noći, a popušta tek po uspravljanju iz kreveta.</p>
<p>
Problemi s disanjem obično popuštaju u toku fizičke aktivnosti te u toku tuširanja, što je bitno za razlikovanje ovog rinitisa od devijacije septuma.Simptomi su podjednako izraćeni i u stanu i na otvorenom. Obično ne dolazi do poboljšanja sa promjenom mjesta boravka. Ovo je važno zbog razlikovanja od klasične alergijske reakcije na grinje, dlake, polen i sl.</p>
<p>
Karakteristično za VR je pojava curenja iz nosa odmah po izlasku na hladniji vazduh. Ova sekrecija je popraćenja jakim bolom u nivou septuma, a prethodi joj osjećaj izrazite suvoće u nosu. Nekada u ovom momentu dolazi i do pojave krvi iz nosnih šupljina. Sa ulaskom iz hladne u toplu sredinu, dolazi da otoka sluznice, začepljenja nosa, a sekreta nema. U ovom slučaju često dolazi do pojave kihanja.</p>
<p>
Pacijenti se više žale na otok sluznice, nego na sekreciju. Navode da se sekrecija javlja uglavnom samo nakon bolnih faza, kada je bol po tipu uboda iglom u području krova nosne šupljine i septuma. Sekrecija je uvijek serozna ili sluzava, ako nema udruženih oboljenja. Češće im smetaju periodi izrazite suvoće unutar nosa. U težim slučajevima se stvaraju ranice, koje krustaju i doprinose bolu i iritaciji.</p>
<p>
Svrab mekog nepca je karakterističan za ovo oboljenje.
Većina pacijenata navodi da se zapušenost pogoršava pri inhalaciji pare na vrućem čaju.
</p>
<h2 class="posth2">
Komplikacije zapušenosti nosa kod vazomotornog rinitisa</h2>
<h4 class="posth4">
VR nije ozbiljno oboljenje, ali izostanak valjane terapije vodi u pojavu komplikacija. Često i sama terapija, ako nije odgovarajuća i ako je uzeta na svoju ruku, može donijeti više štete nego koristi.</h4>
<p>
Sama zapušenost nosa doprinosi otežanom pražnjenju sinusa, što može voditi u <a alt="upala sinusa sinuzitis vazomotorni rinitis" href="/post/Sinuzitis.html/25"><b>sinuzitis</b></a>. Znak pojave sinuzitisa je pojava žućkastog gustog sekreta (posebno ujutru), pritisak u čeonoj regiji i iznad maksilarnih sinusa, blago povišena temperatura u akutnim fazama, miris krvi ujutru nakon pražnjenja nosa.</p>
<p>
Poremećaj disanja na nos često uzrokuje i otežano pražnjenje srednjeh uha preko Eustahijeve tube. Ovo može uzrokovati otitis (zapaljenje uha), koji ide sa blagom kliničkom slikom (u slučaju hroničnoh otitisa) ili sa dramatičnom kliničkos likom (otitis media acuta). Većina pacijenata navodi pojavu pritiska u uhu, oslabljen sluh, svrab spoljašnjeg slušnog kanala i mekog nepca.</p>
<p>
Česte su ulceracije sluznice (zahvaćen septum). Ove ulceracije krustaju, ali otežano zarastaju.</p>
<p>
Kod djece, kod koje duže vremena postoji oboljenje, ali se ne kontroliše, može doći do poremećaja rasporeda zuba zbog disanja na usta. Isti je uzrok i nastanka visokog nepca. </p>
<p>
Kod oboljelih od vazomotornog rinitisa, češće su infekcije larinksa, traheje, <a href="/post/Bronhitis.html/26" >bronhitisi</a> i <a alt="upala pluća pneumonija vazomotorni rinitis" href="/post/Pneumonia.html/10">upale pluća</a>. Obično ovo oboljenje pređe u astmu, koja prvo počinje kao rano buđenje usljed kašlja i blage opstrukcije u nivou larinksa.</p>
<p>
Zbog otežanog oticanja suza, dolazi do poremećaja suznog filma. Ovo uzrokuje olakšano isparavanje suza i sušenje oka, popraćeno peckanjem. <a href="/post/konjunktivitis.html/20">Peckanje očiju i alergijski konjunktivitis</a> je inače jedan od simptoma i u sklopu je kliničke slike alergije.</p>
<p>
Čitajte više o oboljenjima oka</br>
<a alt="bol u oku prednji uveitis alergijski konjunktivitis" href="http://dvadoktora-jedanzec.blogspot.com/2013/06/iridociklitis-prednji-uveitis.html" target="_blank">Bol u oku: prednji uveitis - iridociklitis</a><br />
<a alt="jak bol u oku alergijski konjunktivitis" href="http://dvadoktora-jedanzec.blogspot.com/2013/06/angularni-glaukom-bol-u-oku.html" target="_blank">Jak bol u oku - angularni glaukom</a></p>

<h2 class="posth2">
Pravilno liječenje zapušenog (začepljenog) nosa kod vazomotornog rinitisa | Dekongestija</h2>
<h4 class="posth4">
Jasno je da je začepljen nos veliki problem. Treba imati na umu da lijek za izlječenje vazomotornog rinitisa ne postoji, ali postoji puno dobrih lijekova koji uspješno drže simptome pod kontrolom. Danas je kvalitet života ljudi sa alergijama i zapušenim nosem izuzetno visok. </h4>
<p>
Prije nego navedem moguće načine liječenja VR, važno mi je da napomenem da liječenje na svoju ruku može samo uzrokovati dodatne nevolje. Posebnu pažnju skrećem na pretjeranu upotrebu dekongestiva (Olinth, Operil i sl.), koji svojim brzim i veoma efikasnim djelovanjem rješavaju problem zapušenog nosa. No, treba razumjeti, da ova terapija ne smije trajati duže od 5 dana i da je efekat ovih sprejeva prisutan samo u toku njihovog korišćenja. Često nakon što efekat spreja prođe, dolazi do pogoršanja kongestije. Upravo su ovo razlozi što sve više mladih ljudi postaje zavisno od ovakvih proizvoda. Sve češće viđam ljude koji po 5, 10, 15 godina svakog dana koriste dekongestive, a da nisu svjesni posljedica. Liječenje ovakve zavisnosti je daleko teže nego liječenje vazomotornog rinitisa.
</p>
<p>
U slučaju postojanja jasne alergije na neku supstancu (polen, životinjsku dlaku, prašinu), antihistaminici su veoma dobar izbor u tom slučaju (Loratadin, Pressing, Xados- bilastin). Obično ovi lijekovi imaju skroman efekat na pravi VR. Oni samo sprečavaju oslobađanje hemijskih supstanci iz mastocita, ali ne djeluju na krvne sudove.</p>
<p>
Najbolja terapija vazomotornog rinitisa su sprejevi za nos na bazi kortikosteroida. Mnogi ljudi (pa&nbsp; i sami doktori) zaziru od ovih preparata, jer sadrže kortikosteroide. Treba imati u vidu da su u pitanju izuzetno male doze, te da je primjena lokalna. Koncentracije ovih supstanci u krvi su zanemarive. S druge strane ovakvi sprejevi (Avamys, Flixonase, Nasonex...) potiskuju hiperreaktivnost nosne sluznice, blago istanjuju sluznicu i efikasno smiruju sve simptome. Nema potrebe koristiti duže od 1 mjeseca. </p>
<p>
Kada se na alergijski rinitis nakalemi i astma, a često i akutni bronhitis, <a alt="inhalacije inhalator nebulizator astma alergija" href="/post/Inhalacije.html/18">inhalacije uz pomoć nebulizatora</a> su se pokazale efikasnim. 
Antibiotici se daju SAMO u slučaju komplikacija uzrokovanih bakterijama.</p>
<p>
Slani rastvori za ispiranje nosne šupljine se nisu pokazali efikasnim.</p>
<p>
Pantenol, melem i druge masti su korisne u slučaju čestog isušivanja sluznice. Preporučuje se mazanje ulaza u nos pred spavanje.</p>
<p class="autor">
10.02.2019. | Mladen&nbsp;
</p>