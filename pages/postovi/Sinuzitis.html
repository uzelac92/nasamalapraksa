<h1 class="posth1" id="sinuzitis">
Glavobolja i zapušen nos |<br /><br /> Zapaljenje sinusa - sinusitis
</h1>

  <update-title title="Glavobolja i zapušen nos | Zapaljenje sinusa - sinusitis"></update-title>
  <update-meta name="description" content="Sinusi su šupljine u kostima lica i lobanje, ispunjene vazduhom. Preko otvora i kanala dreniraju se u nosnu šupljinu. Sinusitis predstavlja zapaljenje sluznice paranazalnih šupljina, odnosno sinusa. Ovo je prilično učestalo oboljenje i večina ljudi tokom života biva bar jednom suočena sa nekom od formi sinusitisa. Osjećate pritisak u glavi, tupe bolove, imate zapušen nos, možda i povišenu temperaturu - vjerovatno je u pitanju sinusitis. U daljem tekstu saznajte koji su uzroci ovog oboljenja, kako se manifestuje, te kako ga uspješno liječiti."></update-meta>
  <update-meta property="og:url" content="www.nasamalapraksa.com/post/Sinuzitis.html/25"></update-meta>
  <update-meta property="og:title" content="Glavobolja i zapušen nos | Zapaljenje sinusa - sinusitis"></update-meta>
  <update-meta property="og:image" content="https://www.nasamalapraksa.com/images/sinuzitis.jpg"></update-meta>
  <update-meta property="og:description" content="Sinusi su šupljine u kostima lica i lobanje, ispunjene vazduhom. Preko otvora i kanala dreniraju se u nosnu šupljinu. Sinusitis predstavlja zapaljenje sluznice paranazalnih šupljina, odnosno sinusa. Ovo je prilično učestalo oboljenje i večina ljudi tokom života biva bar jednom suočena sa nekom od formi sinusitisa. Osjećate pritisak u glavi, tupe bolove, imate zapušen nos, možda i povišenu temperaturu - vjerovatno je u pitanju sinusitis. U daljem tekstu saznajte koji su uzroci ovog oboljenja, kako se manifestuje, te kako ga uspješno liječiti."></update-meta>

<h4 class="posth4">
Sinusi su šupljine u kostima lica i lobanje, ispunjene vazduhom. Preko otvora i kanala dreniraju se u nosnu šupljinu. Sinusitis predstavlja zapaljenje sluznice paranazalnih šupljina, odnosno sinusa. Ovo je prilično učestalo oboljenje i večina ljudi tokom života biva bar jednom suočena sa nekom od formi sinusitisa. Osjećate pritisak u glavi, tupe bolove, imate zapušen nos, možda i povišenu temperaturu - vjerovatno je u pitanju sinusitis. U daljem tekstu saznajte koji su uzroci ovog oboljenja, kako se manifestuje, te kako ga uspješno liječiti.&nbsp;
</h4>
<div class="postcontainer"><img class="slika" alt="Prikaz paranazalnih šupljina - sinusa" src="../../images/sinuzitis.jpg" title="Prikaz paranazalnih šupljina - sinusa"/><p class="imgalt">Šematski prikaz rasporeda sinusa</p></div>

<h2 class="posth2">
Podjela sinusitisa
</h2>
<h4 class="posth4">
Sinusitisi se obično dijele na:&nbsp;</h4>
<p>
akutne- traju kraće od 3 sedmice;<br />
hronične- traju duže od 3 sedmice;<br />
recidivirajuće- podrazumijevaju nekoliko akutnih napada godišnje.
</p>
<p>
Hronični sinuzitisi javljaju se u slučaju neliječenih ili neadekvatno liječenih ponavljanih akutnih upala sinusa.
 </p>
<h2 class="posth2">
Etiologija sinusitisa
</h2>
<h4 class="posth4">
Uzroci zapaljenja sinusa mogu biti različiti: razne infekcije gornjih disajnih puteva, alergije, unos infekcije iz spoljašnje sredine kod trauma, ronjenje u zagađenim vodama, itd. Vrlo značajan predisponirajući faktor za nastanak sinusitisa jeste postojanje prepreka u drenaži sinusa. 
</h4>
<p>
Upale sinusa su najčešće uzrokovane širenjem infekcije sa sluznice nosa na sluznicu sinusa, a najučestaliji uzročnici jesu virusi i bakterije. Od bakterija, akutni sinuzitis obično uzrokuju Streptococcus pneumoniae, Moraxella catarrhalis, Haemophilus influenzae, dok su za razvoj hroničnog oblika obično zaslužne gram-negativne i anaerobne bakterije. Hronični sinuzitis ponekad uzrokuju i gljivice.</p>
<p>
Lokalni faktori koji sprečavaju pražnjenje sinusa u nosnu šupljinu, poput nazalnih polipa, devijacije septuma nosa, i slično, čest su uzrok zapaljenja paranazalnih šupljina.
</p>
<h2 class="posth2">
Klinička slika sinuzitisa
</h2>
<h4 class="posth4">
Simptomi sinuzitisa se razlikuju u zavisnosti od toga da li postoji akutna ili hronična forma upale. Naučite kako ih prepoznati!
</h4>
<p>
Kod akutnih sinuzitisa postoji lokalizovani bol, u zavisnosti od toga koji sinus zahvaćen, zatim sluzava i gnojna sekrecija iz nosa, jednostrano ili obostrano zapušen nos, malaksalost, te ponekad i povišena temperatura. 
Kod hroničnih sinuzitisa simptomi su slični, ali duže traju. Nema lokalizovanog bola, već je obično prisutna tupa i difuzna glavobolja.
Takođe, usljed slijevanja sekreta niz zadnji zid ždrijela, javljaju se i infekcije donjih respiratornih puteva&nbsp; (<a href="/post/Bronhitis.html/26">bronhitis</a>, laringitis, bronhiolitis).
</p>
<h2 class="posth2">
Sinuzitisi kod djece
</h2>
<h4 class="posth4">
Podjela na sinuzitise kod djece i odraslih napravljena je iz razloga što nisu svi sinusi razvijeni već po rođenju. Njihov razvoj traje obično do 15, a nekad i do 18. godine te se i zapaljenja sinusa rjeđe sreću u mlađem uzrastu. 
</h4>
<p>
I klinička slika i terapija u dječijem uzrastu obično je ista kao i kod odraslih.
</p>
<h2 class="posth2">
Dijagnoza sinuzitisa
</h2>
<h4 class="posth4">
Dijagnozu upale sinusa je uglavnom lako postaviti, i to najčešće već na osnovu kliničke slike i anamnestičkih podataka, obično o prethodnoj prehladi. Dalja dijagnostika podrazumijeva klinički pregled, rendgenski snimak, a po potrebi i CT, rijetko MR.
</h4>
<p>
U toku pregleda kod upale sinusa uočava se pojava bola pri palpaciji Valeovih tačaka na licu, u području sinusa, što ukazuje na upalu. Takođe, pri pregledu uočavamo sekret u nosu, a pri pregledu grla vidimo sekret koji se sliva niz zadnji zid ždrijela.
Sljedeći korak u dijagnostici jeste rendgenski snimak sinusa, ukoliko se prije toga ne uspije postaviti dijagnoza. Na rendgenskom snimku vidljivo je zadebljanje sluznice i eksudat.
Ako ni taj nalaz nije omogućio postavljanje dijagnoze, obično se radi CT.
Laboratorijski nalazi ukazuju na postojanje infekcije. Izolovanje uzročnika rutinski se ne radi.
 

</p>
<h2 class="posth2">
Terapija sinuzitisa
</h2>
<h4 class="posth4">
Terapija zapaljenja sinusa zavisi od toga da li je riječ o akutnom ili hroničnom obliku.  
</h4>
<p>
Kod akutnih upala sinusa terapija podrazumijeva upotrebu antibiotika, poput Panklava, Amoksiklava, Hemomycina. Terapija traje od 7 do 10 dana. Uz to se koristi i neki dekongestiv, tj. kapi ili sprej koji smanjuju edem sluznice nosa i olakšavaju disanje. U dekongestive ubrajamo Operil, Olynth, i dr. Sa dekongestivima treba biti vrlo oprezan i koristiti ih samo u preporučenom vremenu, a to je 5-7 dana, najduže 10. Takođe, za ublažavanje tegoba mogu se koristiti i hipertonični rastvori u vidu sprejeva za nos, poput Aqua Marin, Marisol.
Kod hroničnih sinuzitisa koriste se analgetici za uklanjanje glavobolje, inhaliranje po potrebi, hipertonični rastvori. Kod akutizacije hroničnih upala, terapija je ista kao kod akutnih upala. 
Kad medikamentozna terapija ne daje rezultate, primjenjuje se operativno liječenje.</p>
<p class="autor">
29.01.2019. | Mladen
</p>