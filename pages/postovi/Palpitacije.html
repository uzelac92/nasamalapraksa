<h1 class="posth1" id="palpitacije">
Iznenadno lupanje srca |<br /><br />Mogući uzroci i lečenje
</h1>

  <update-title title="Iznenadno lupanje srca | Mogući uzroci i lečenje"></update-title>
  <update-meta name="description" content="Da li Vam se često desi da odjednom, iz čista mira osjetite jako lupanje u grudima, gubitak daha i knedlu u grlu. Nekada to i nije toliko izraženo i ide do nivoa lupanja srca i osjećaja kao da nikako ne možete da udahnete dovoljno vazduha. Jesu li ti simptomi najizraženiji u miru, posebno noću pred spavanje?"></update-meta>
  <update-meta property="og:url" content="www.nasamalapraksa.com/post/Palpitacije.html/11"></update-meta>
  <update-meta property="og:title" content="Iznenadno lupanje srca | Mogući uzroci i lečenje"></update-meta>
  <update-meta property="og:image" content="https://www.nasamalapraksa.com/images/palpitacije.jpg"></update-meta>
  <update-meta property="og:description" content="Da li Vam se često desi da odjednom, iz čista mira osjetite jako lupanje u grudima, gubitak daha i knedlu u grlu. Nekada to i nije toliko izraženo i ide do nivoa lupanja srca i osjećaja kao da nikako ne možete da udahnete dovoljno vazduha. Jesu li ti simptomi najizraženiji u miru, posebno noću pred spavanje?"></update-meta>


<h4 class="posth4">
Da li Vam se često desi da odjednom, iz čista mira osjetite jako lupanje u grudima, gubitak daha i knedlu u grlu. Nekada to i nije toliko izraženo i ide do nivoa lupanja srca i osjećaja kao da nikako ne možete da udahnete dovoljno vazduha. Jesu li ti simptomi najizraženiji u miru, posebno noću pred spavanje?
 </h4>
<div class="postcontainer">
<img class="slika" alt="osjećaj iznenadnog lupanja srca aritmija liječenje"  src="../../images/palpitacije.jpg" />
<p class="imgalt">Palpitacije=lupanje srca</p></div>
<h2 class="posth2">
Šta se dešava kad srce počne da iznenadno ubrzano kuca?
 </h2>
<h4 class="posth4">
Postoje brojni razlozi iznenadnog "napada lupanja srca". Od obične uznemirenosti ili fizičkog stresa, do bolesnog srca. Bilo koji da je razlog "napada lupanja u grudima", bitno je što hitniije potražiti pomoć ljekara.</h4>
<p>
Ljudi su navikli na normalan ritam srca, pa u stanju mirovanja i lakšeg fizičkog napora, mi nismo svjesni našeg srca. Samo u toku određenih psihičkih ili fizičkih stresova, te bolesti, mi počinjemo osjećati lupanje u grudima. Drugim riječima, desi se  kao da nam srce hoće da iskoči. Nekada je to u vidu osjećaja preskoka, odnosno, kao da je srce "propustilo jedan ili dva otkucaja, pa ponovo naglo počelo kucati."</p>
<p>
Normalan ritam srčanih kontrakcija je od 60 do 100 kontrakcija u minuti i to u pravilnim intervalima, otkucaj jza otkucajem. Ovo je uslovljeno nervnim impusima i hormonskim lučenjem. Kontrakcije kreću iz jedne tačke u srcu (SA čvor) i šire se ravnomjerno posebnim putevima kroz mišić. Ovaj SA čvor je najpodložniji od svih mjesta u srca na uticaje koncentracije jona, kiseonika, hormona, te na nervne stimuluse.<br />
Kada se nešto poremeti u složenom funkcionisanju srčanog mišića, dolazi do poremećaja ritma. Od brojnih poremećaja ritma, ovdje govorimo o naglom ubrzanom radu srca (tahikardija), te osjećaju povremenog preskokka u otkucajima srca.
</p>
<h2 class="posth2">
Kada se dešava da srce počne da iznenadno ubrzano kuca?
 </h2>
<h4 class="posth4">
Najčešće je to u pitanju napad anksioznosti, posebno kod žena u periodu predmenopauze i menopauze. Takođe, čest uzrok je i fizički umor, te fizička aktivnost. Posebnu pažnju treba obratiti ovom fenomenu kod gojaznih ljudi preko 40. godine starosti, kada je vjerovatniji uzrok patološko srčano opterećenje.</h4>
<p>
Klasičan primjer periodične anksiozne epizode je naveden na početku ovog teksta. Naglo se javi osjećaj snažnog lupanja srca, gubitka daha, osjećaja da se prostor oko Vas počinje skupljati. Vi nikako ne uspijevati da udahnete dovoljno vazduha. Srce ponekad i "preskoči" otkucaj ili dva. Uz ove simptome često ide i osjećaj prolaska vrućeg talasa, nekad hladnog preznojavanja i slično. Vrlo vjerovatno ste u situaciji iz koje žarko želite pobjeći.</p>
<p>
Kod fizičkog premora, nakon dugotrajnog posla i teškog dana, često nam se desi da osjetimo slične tegobe. Ovo je jasan znak da treba da odmorimo malo.
Već je rečeno da u većini slučajeva, ovo nije ozbiljno stanje i lako se rješava. Ako, ništa, često prolazi razuvjeravanjem pacijenta da on ili ona proživljava nešto što je često i bezopasno. Međutim, u nekim situacijama, ubrzano lupanje srca i preskakanje je alarm da nešto nije u redu sa srcem.</p>
<p>
Kod osoba koje već boluju od <a href="http://dvadoktora-jedanzec.blogspot.com/2014/10/povisen-krvni-pritisak-hipertenzija-lijecenje.html" target="_blank">visokog pritiska ili hipertenzije</a>, te su uz to još i dijabetičari i imaju visoke masnoće u krvi i povišenu tjelesnu masu, vrlo je vjerovatno da srcu treba kiseonika. U ovakvih osoba, za vjerovati je da postoje suženja krvnih sudova koji ishranjuju srčani mišić. Kod njih je samo srce zadebljalo i uvećano, traži više kiseonika, a uski krvni sudovi nisu kompetentni da dostave dovoljnu količinu O<span style="font-size: xx-small;">2</span>. Već spomenuti SA čvor prvi ispašta, pa su poremećaji ritma česti u gojaznoj populaciji sa metaboličkim sindromom (gojaznost, hiperlipidemija, dijabetes, hipertenzija).Često dolazi do naglog i upornog povećanja srčanog ritma (sa otkucajima preko 150 u minuti), kada jedino zbrinjavanje na službi hitne medicinske pomoći može "srce vratiti u normalu". U drugim slučajevima se desi da srce jednostavno kucne malo ranije, pa napravi pauzu slijedeći otkucaj. Ovo se doživi kao da srce preskoči. Ako je učestalo, definitivno zaslužuje pregled kod doktora, uz auskultaciju i EKG za početak.</p>
<p>
Pročitajte više o <a alt="popuštanje srca lupanje otok nogu" href="http://dvadoktora-jedanzec.blogspot.com/2014/12/otok-nogu-bolesti-vena-srca-i-lijekovi.html#kardiogeni">srčanom popuštanju i otoku nogu</a>
</p>
<p>
Povećana i smanjena funkcija štitaste žlijezde, takođe, može biti uzrok poremećenom radu srca, te se manifestovati kao iznenadno povećanje srčane frekvence, preskakanje srca, bol u predjelu prekordijuma (dio grudnog koša ispred srca).
</p>
<p>
Nešto rijeđi uzrok Vaših simptoma može biti i postojanje dijafragmalne hernije, u narodu popularne želučane kile. Osim simptoma od strane želuca (<a href="http://dvadoktora-jedanzec.blogspot.com/2014/11/gastritis-kiselina-gorusica-nadutost-mucnina.html" target="_blank">gastritis, mučnina, podrigivanje, gorušica</a>), nekada se javlja i osjećaj lupanja ili preskakanja srca.</p>
<h2 class="posth2">
Liječenje poremećaja srčanog ritma
 </h2>
<h4 class="posth4">
Postoje jako dobri lijekovi, koji u većini slučajeva vrlo efikasno "smire" srce. Specifična terapija iznenadnog lupanja srca zavisi od uzroka, a oni su brojni i pobrojani su već ranije. </h4>
<p>
U slučaju da je uzrok iznenadnom lupanju srca stvarno srčano oboljenje, koje dovodi do tzv. paroksizmalne supraventrikularne tahikardije, ili fenomena preskakanja srca, onda je prva linija uvođenje antiaritmika. Najčešći antiaritmici u upotrebi su propafen, amiodaron, digoksin (atrijalna fibrilacija plus srčana insuficijencija), beta-blokatori (sotalol, metoprolol, bisoprolol, atenolol, nebivolol). S obzirom da je tema članka "osjećaj iznenadnog lupanja srca", više je riječi o klasičnoj sinusnoj tahikardiji ili pojedinačnim ekstrasistolama, pa neće biti govora o atrijalnoj fibrilaciji i sličnim ozbiljnijim poremećajim srčanog ritma. Usko vezano za ovaj članak je dovoljno poznavati beta-blokatore, jer su jako dobri u kontroli subjektivnog osjećaja poremećaja srčane funkcije. Nebivolol je visoko-selektivni BB najnovije generacije. On je moj favorit, kada moram da predložim neki lijek iz ove grupe.</p>
<p>
U slučaju da osjećate povremeno preskakanje ili ubrzano kucanje srca u periodima kada ste nervozni, ili nakon nekog stresa, pred spavanje popraćeno gubitkom daha i knedlom u grlu, vjerovatno je da se radi o distonoj reakciji (stres reakciji). U ovom slučaju kratkotrajna upotreba anksiolitika (alprazolam, bromazepam, lorazepam) može biti od velike pomoći. Ukoliko Vaš doktor procijeni da Vam je potrebno, može uvesti i antidepresive novije generacije koji djeluju umirujuće (Venlafaksin, sertralin, paroksetin). </p>
<p class="autor">
7. 10. 2014. | Mladen
</p>