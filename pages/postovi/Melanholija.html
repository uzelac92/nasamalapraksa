<h1 class="posth1">
Involutivna melanholija |<br /><br />sezonska depresija
</h1>

  <update-title title="Involutivna melanholija | sezonska depresija"></update-title>
  <update-meta name="description" content="Involutivna melanholija i sezonska depresija spadaju u forme unipolarne depresije , koje se javljaju pod određenim i poznatim uslovima, bilo da je riječ o poznom životnom dobu ili o jesenjoj i zimskoj depresiji."></update-meta>
  <update-meta property="og:url" content="www.nasamalapraksa.com/post/Melanholija.html/19"></update-meta>
  <update-meta property="og:title" content="Involutivna melanholija | sezonska depresija"></update-meta>
  <update-meta property="og:image" content="https://www.nasamalapraksa.com/images/melanholija.jpg"></update-meta>
  <update-meta property="og:description" content="Involutivna melanholija i sezonska depresija spadaju u forme unipolarne depresije , koje se javljaju pod određenim i poznatim uslovima, bilo da je riječ o poznom životnom dobu ili o jesenjoj i zimskoj depresiji."></update-meta>

<h4 class="posth4">
Involutivna melanholija i sezonska depresija spadaju u forme <a alt="unipolarna depresija tuga nesanica sezonska melanholija" href="/post/Depresija.html/22">unipolarne depresije</a>, koje se javljaju pod određenim i poznatim uslovima, bilo da je riječ o poznom životnom dobu ili o jesenjoj i zimskoj depresiji.  
 </h4>
<div class="postcontainer">
<img class="slika" alt="involutivna melanholija depresija sezonska unipolarna" src="../../images/melanholija.jpg"/><p class="imgalt"> Involutivna melanholija- oblik depresije</p></div>

<h2 class="posth2">
Involutivna melanholija | Faktori nastanka ovog tipa depresije
 </h2>
<h4 class="posth4">
Mnogi psihijatri involutivnu melanholiju (IM) opisuju zajedno sa unipolarnim depresijama, objašnjavajući je kao vid pozne depresije. Ovo u neku ruku i ima smisla, ali neke osobitosti IM zahtijevaju posvećivanje posebne pažnje ovom entitetu. 
</h4>
<p>
Involutivna melanholija je vid unipolarne depresije koji se javlja u poznom životnom dobu. Kod žena se vezuje za period menopauze (poslije 45. godine života), a kod muškaraca za period takozvane andropauze (poslije 55. godine života). Ispitivanja upućuju na to da je kod žena u pitanju kombinacija psiholoških faktora i endokrinih uticaja, dok je kod muškaraca u pitanju isključivo psihološka komponenta.</p>
<p>
U psiholološke faktore koji vode u involutivnu melanholiju ubrajamo:<br />
1. Shvatanje menopauze i starenja kao gašenja života, a gubitak seksualne produktivnosti, kao gubitak ženstvenosti.<br />
2. Teži se tumačenju prošlosti, kao nedovoljno iskorišćenog perioda života. To vrijeme je "protraćeno, a nije proživljeno".<br />
3. Pad libida u ovom periodu vodi osjećaju nepoželjnosti i neadekvatnosti.<br />
4. Povećana incidenca obolijevanja u ovom periodu vodi u strah od smrti.<br />
5. Gubitak roditelja, odlazak djece od kuće, gubitak posla i odlazak u penziju su definitivno značajni faktori koji vode u depresiju.
</p>
<h2 class="posth2">
Klinička slika i tok involutivne melanholije</h2>
<h4 class="posth4">
Involutivna melanholija je oblik unipolarne depresije koji se javlja poslije 45. godine. Počinje postepeno i nosi posebno visok rizik od samoubistva, koje nastupa naglo - nenajavljeno. Veoma je važno prepoznati simptome na vrijeme.</h4>
<p>
Iako je klinička slika tzv. kasne (pozne) depresije blaža, rizik od najozbiljnije komplikacije - suiciduma, je veoma visoka (25%), pri čemu 75% pacijenata ima ideje o samoubistvu. S toga je veoma važno prepoznati simptome depresije, koji su slični onima koje sam opisivao u tekstu o unipolarnoj depresiji.</p>
<p>
Bolest se javlja postepeno, a osnovni simptomi su <b>depresivno raspoloženje, izražen psihomotorni nemir i nesanica.</b> Karakteristična je ova komponenta psihomotornog nemira. To podrazumijeva šetkanje gore-dole, ubrzano disanje, kršenje ruku. Po ovom se IM razlikuje od pretežno inhibovane unipoarne depresije u ranijem životnom dobu (pacijent je miran, leži, nezainteresovan, fokusiran samo na svoje negativne misli). Često se javljaju nihilističke sumanute ideje, samookrivljivanje. Suicidalne ideje su skoro pa dio ove depresije.</p>
<p>
Najveća opasnost dolazi od mogućnosti samoubistva, koje nastupa naglo, skoro bez najave. Iz ovog razloga je hospitalizacija neophodna. 
</p>
<h2 class="posth2">
Sezonske depresije | proljećne depresije</h2>
<h4 class="posth4">
Sezonske, ili proljećne depresije su depresivne epizode vezane za određeno godišnje doba. U slučaju unipolarnih depresija, to je najčešće proljeće u pitanju. </h4>
<p>
Sezonske depresije su prouzrokovane manjkom sunčeve svjetlosti u zimskom periodu, a klinička slika je najizraženija pred kraj zime. Najčešće su u nordijskim zemljama, Kanadi i Rusiji, gdje je u toku zime noć znatno duža od dana. Oblačnost, česti kišni periodi i sl. dovode do smanjenja sunčanih perioda. Nizan nivo luksa (manje od 2000lx) u dužem vremenskom periodu vodi u depresiju,</p>
<p>
Klinička slika sezonskih depresija je slična ostalim opisanim depresijama, ali su simptomi slabije izraženi. Učestalost samoubistava se ne povećava.
</p>
<h2 class="posth2">
Liječenje involutivne i sezonske depresije</h2>
<h4 class="posth4">
Liječenje depresije je moguće i u visokom procentu uspješno. Važno je na vriejem prepoznati simptome i obratiti se stručnjaku za pomoć. Kombinuju se medikamentozno liječenje i psihoterapija.</h4>
<p>
Već sam ranije navodio neke lijekove za liječenje unipolarne depresije, a ovdje ću pisati samo u specifičnostima liječenja involutivne melanholije i sezonske depresije.</p>
<p>
Najbitnije je da shvati neophodnost hospitalizacije bolesnika kod kojih se depresija javlja poslije 45. godine života, prvenstveno kod žena. Hospitalizacija će "kupiti vrijeme" do početka djelovanja medikamentozne terapije i pripremiće pacijenta na psihoterapiju, koja treba da uslijedi.</p>
<p>
U slučaju sezonske depresije, moguće je liječenje svjetlom (light therapy). Koriste se svjetlosni izvori koji odašilju svjetlost jačine oko 3000 luksa. Pacijent se ovoj svjetlosti izlaže oko 3 sata dnevno. Rezultati su pokazali uspješnost ove terapije.</p>
<p class="autor">
31.01.2019. | Mladen&nbsp;   
</p>