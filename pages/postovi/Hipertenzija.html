<h1 class="posth1" id="hipertenzija">
Hipertenzija - 
Povišen krvni pritisak |<br /><br />
Savjeti za liječenje
</h1>

  <update-title title="Hipertenzija - Povišen krvni pritisak | Savjeti za liječenje"></update-title>
  <update-meta name="description" content="Hipertenzija, ili povišen krvni pritisak, je najčešće oboljenje među starom i radno sposobnom populacijom. Definiše se kao krvni pritisak veći ili jednak 140/90 mm živinog stuba (mmHg). Predstavlja tihog ubicu, jer se razvija postepeno i u većini slučajeva ne daje nikakve simptome dok već ne nastanu oštećenja na srcu, očima, bubrezima i drugim organima i sistemima. Ovdje ćemo pokušati razmrsiti neke nedoumice koje se tiču samog liječenja hipertenzije."></update-meta>
  <update-meta property="og:url" content="www.nasamalapraksa.com/post/Hipertenzija.html/28"></update-meta>
  <update-meta property="og:title" content="Hipertenzija - Povišen krvni pritisak | Savjeti za liječenje"></update-meta>
  <update-meta property="og:image" content="https://www.nasamalapraksa.com/images/hipertenzija.jpg"></update-meta>
  <update-meta property="og:description" content="Hipertenzija, ili povišen krvni pritisak, je najčešće oboljenje među starom i radno sposobnom populacijom. Definiše se kao krvni pritisak veći ili jednak 140/90 mm živinog stuba (mmHg). Predstavlja tihog ubicu, jer se razvija postepeno i u većini slučajeva ne daje nikakve simptome dok već ne nastanu oštećenja na srcu, očima, bubrezima i drugim organima i sistemima. Ovdje ćemo pokušati razmrsiti neke nedoumice koje se tiču samog liječenja hipertenzije."></update-meta>

<h4 class="posth4">
Hipertenzija, ili povišen krvni pritisak, je najčešće oboljenje među starom i radno sposobnom populacijom. Definiše se kao krvni pritisak veći ili jednak 140/90 mm živinog stuba (mmHg). Predstavlja tihog ubicu, jer se razvija postepeno i u većini slučajeva ne daje nikakve simptome dok već ne nastanu oštećenja na srcu, očima, bubrezima i drugim organima i sistemima. Ovdje ćemo pokušati razmrsiti neke nedoumice koje se tiču samog liječenja hipertenzije.
 </h4>
<div class="postcontainer">
<img class="slika" alt="hipertenzija povišen krvni pritisak liječenje ACE inhibitori lijekovi za tenziju"  src="../images/hipertenzija.jpg" title="Osnovno o hipertenziji"/><p class="imgalt">Sve o povišenom krvnom pritisku</p></div>
<h2 class="posth2">
Šta je to hipertenzija ili povišen krvni pritisak? Kako dijelimo hipertenziju?
 </h2>
<h4 class="posth4">
Povišen krvni pritisak je svaki krvni pritisak vrijednosti iste ili veće od 140/90 mmHg. Međutim, postoje određeni stepeni hipertenzije, koji nam govore koliko je koja osoba u riziku od srčanih ili moždanih komplikacija.
</h4>
<p>
Iako je gore jasno definisano šta je to hipertenzija, nije za svaku životnu dob poželjna vrijednost krvnog pritiska od 120/80, koliko se smatra normalnom tenzijom.<br />
Krvni pritisak je, zapravo, pritisak koji krv vrši na zidove krvnih sudova. Postoji sistolni (u toku kontrakcije srca) i dijastolni (u toku relaksacije srčanog mišića). Prvi je određen količinom krvi ispumpane iz srca i perifernog otpora, dok je drugi određen volumenom krvi u venskim krvnim sudovima i tonusom njihovih zidova.</p>

<b>Podjela krvne tenzije:</b><br />
<ul>
<li>poželjan krvni pritisak manji od 120 sa manji od 80mmHg</li>
<li>predhipertenzija 121 - 139 sa 81 - 89</li>
<li>prvi stepen 140 - 159 sa 90 - 99</li>
<li>drugi stepen 160 - 179 sa 100 - 109</li>
<li>treći stepen hipertenzije veća od 180 sa veća od 110</li>
<li>izolovana sistolna hipertenzija veča od 140 sa manja od 90mmHg
</li>
</ul>

<h2 class="posth2">
Ko je sve podložan obolijevanju od hipertenzije? Može li se visok pritisak spriječiti ili barem ublažiti?</h2>
<h4 class="posth4">
Manjak fizičke aktivnosti, povećan unos soli, hrana bogata nezdravim mastima i posljedična gojaznost su samo neki od osnovnih uzroka povišenog krvnog pritiska kod većine ljudi. Uz genetske, neizbježne, faktore, to su spoljašnji faktori, na koje se može uticati i prevenirati nastanak hipertenzije ili je u značnoj mjeri korigovati.</h4>
<p>
Hipertenzija je pandemijska nezarazna bolest, koja dovodi do najvećeg broja smrti među svjetskom populacijom. Za 95% slučajeva, tzv. <i>esencijalne hipertenzije</i>, se ne zna tačan uzrok. Poznato je da genetski faktori, zajedno sa faktorima sredine dovode do povećanja krvnog pritiska. Najznačajniji spoljašnji faktori su nezdrava ishrana, bogata mastima i solju, <b>manjak fizičke aktivnosti</b>, pušenje, alkohol, <b>sedenteran način života, psihički i fizički stres</b>.</p>
<p>
Na genetske činioce ne možemo trenutno uticati u znatnijooj mjeri, ali je potpuno jasno da na ostale možemo.<br />
Kada se ovo oboljenje već razvije i ako duže vremena ostaje neotkriveno, vrlo je vjerovatno da su nastale trajne promjene na kardiovaskularnom sistemu (arteroskleroza, hipertrofija komora, smanjena osjetljivost baroreceptora itd), te u tom slučaju preventivne mjere su dovoljne samo za smanjenje vrijednosti tenzije i za usporavanje daljnjeg oštećenja na krvnim sudovima i ciljanim organima.<br />
U tom slučaju, osim prilagođavanja higijensko-dijetetskog režima, vjerovatno će biti potrebna i&nbsp; medikamentozna terapija da bi se korigovale vrijednosti krvnog pritiska.</p>
<h2 class="posth2">
Kako vas hipertenzija ubija?</h2>
<h4 class="posth4">
Visok pritisak oštećuje skoro sva tkiva u organizmu uzrokujući zadebljanja krvnih sudova i njihova oštećenja, čime uzrokuje smanjen dotok hranjivih tvari i kiseonika.</h4>
<p>
Povišen krvni pritisak je ubica broj jedan među rizikofaktorima u moderno doba.Skoro svako tkivo u organizmu trpi manjak kiseonika i poremećaj raspodjele hranjivih materija usljed povišenog pritiska u lokalnim krvnim sudovima.<br />
Srce se uvećava, što zahtijeva više kiseonika i hrane da bi se veća mišićna masa prehranila. Ovo u stanjima pojačane fizičke aktivnosti uzrokuje glad za kiseonikom u mišićnim ćelijama srca i<b> dovodi do anginoznog bola - bol u grudima | angina pectoris</b>. Često i do fatalnom infarkta miokarda, kada jedan dio mišića ostane bez kiseonika duži vremenski period i odumre. Ovo obično vodi proširenju srca, <a href="/post/Edem.html/13">srčanom popuštanju i posljedičnom edemu pluća i oticanju nogu</a>. </p>
<p>
Moždani udar je drugi uzrok smrtnosti uzrokovan hipertenzijom. U jednom scenariju otkinuti dijelovi tromba sa karotidnih arterija u vratu začepljaju glavne krvne sudove mozga i time zaustavljaju dopremanje krvi do veoma osjetljivih moždanih ćelija. Ovo dovodi do ishemijskog moždanog udara. Nekada se dešava da se sitni krvni sudovi mozga pod uticajem stalno visokog pritiska prošire i istanje na pojedinim mjestima. Kod naglog skoka pritiska, dolazi do njihovog prskanja i ovo označava hemoragijski moždani udar.</p>
<p>
Bubrezi i oči su jako osjetljivi organi i jedni su od prvih meta hipertenzije. Ove organe ishranjuju jako sitni krvni sudovi tankih zidova, a tkiva ovih organa su izuzetno osjetljiva na manjak kiseonika.Svaki dugotrajno povišen krvni pritisak vodi u proširenje (<b>mikroaneurizme</b>), krvarenje iz zahvaćenih krvnih sudova i posljedična fibroza (gubitak funkcije tkiva ožiljavanjem).</p>
<p>
Ateroskleroza se dešava u svim dijelovima tijela, a podrazumijeva stvaranje plakova na unutršnjim omotačima krvnih žila s posljedičnim suženjima lumena. Ovo, ako je izraženo, vodi ka ishemiji dijelova tkiva poslije suženja. Česte su takve promjene u arterijama nogu. Kod fizičkog napora i veće potrebe mičića nogu za kiseonikom, u ovom slučaju će doći do grčeva i jakih bolova. Ovakvo stanje se naziva<b> klaudikacija</b>. Potpun "začep" krvnog suda vodi hladnom i blijedom ekstremitetu, sa jakim bolom i odumiranjem tkiva (ishemijska nektoza). </p>
<h2 class="posth2">
Liječenje povišenog krvnog pritiska</h2>
<h4 class="posth4">
Hipertenzija nema lijeka u 95% slučajeva, ali se medicina dovoljno razvila da je se može uspješno kontrolisati. Uspješno kontrolisana i adekvatno liječena hipertenzija omogućava životni vijek identičan kao i kod osobe koja ne boluje od ove bolesti.</h4>
<p>
Osnovni korak u liječenju povišenog krvnog pritiska jeste redukcija unosa soli i masnoće, sa snižavanjem tjelesne mase na normalnu masu za dob i pol. Smatra se da je dovoljno prstohvat soli dnevno da bi došlo do znatnijeg povećanja tenzije.</p>
<p>
Uz higijenskodijetetske mjere, važno je i baviti se fizičkom aktivnošću, jer ona omogućava veću potrošnju masnoća, sagorjevanje kalorija i ubrzava probavu.</p>
<p>
Ukoliko su i neke druge bolesti pridružene hipertenziji (dijabetes, hronična opstruktivna bolest, metabolički sindrom, nefropatija i sl.), obavezno liječiti i data oboljenja.</p>
<p>
Prva medikamentozna linija su ACE inhibitori (kaptopril, kvinapril, lizinopril, zofenopril, perindopril...). Oni djeluju tako što spriječavaju jedan enzim da se preobrati u svoj aktivni oblik, čime inače dovodi do suženja krvnih sudova i posljedično to porasta krvnog pritiska.<br />
Uz ACEi tu su i BETA blokatori (metoprolol, atenolol, karvedilol, nebivolol i sl). Njihova uloga je da uspore rad srca, smanje potrošnju kiseonika i prilagode funkcionisanje srčanog mišića u stanju suženog lumena koronarnih krvnih sudova usljed ateroskleroze.</p>
<p>
Treća grupa su blokatori KALCIJUMSKIH kanala (verapamil). Uloga mu je slična beta blokatorima.</p>
Nitrati su grupa lijekova zaslužna za proširenje krvnih sudova. Ovo djeluje dvostruko. Proširujući dovodne krvne sudove, smanjuju dotok krvi srcu i smanjuju njegovo opterećenje volumenom. Proširujući koronarne krvne sudove (oni ishranjuju srce), dovode do povećanog dotoka kiseonika srčanom mišiću.</b>
<p>
Novija grupa lijekova su blokatori angiotenzin receptora (losartan, valsartan, irbesartan i dr). U principu imaju slične efekte kao i ACEi, ali djeluju na malo drugačiji način. Oni blokiraju već konvertovan angiotenzin, tako što se umjesto njega vezuju za njegove receptore. Time spriječavaju vazokonstrikciju. </p>
<p>
Važno mjesto zauzimaju diuretici. Oni u kombinaciji sa ACEi su najčešća početna terapija novootkrivene HTA. Postoje razni dijuretici: oni što troše kalijum (Furosemid), što štede kalijum (spironolakton), metabolički indiferentni (indapamid) i slični. Najčešće je korišćen furosemid i torasemid, a u kombinaciji sa ACEi i hidrohlorotiazid.</p>
<h2 class="posth2">
Kako odabrati pravu kombinaciju lijekova pri liječenju hipertenzije</h2>
<h4 class="posth4">
Terapija ove bolesti je individualna, isto kao i doze pojedinih lijekova. Potrebno je odvagnuti sve koristi i štete koje jedan lijek može donijeti, pa odabrati onaj pravi. Uvije uzeti u obzir i pridružene bolesti.</h4>
<p>
Kada liječimo ovo oboljenje, uvijek nam je cilj da spustimo krvni pritisak na nivo prikladan dobi. Obično je to ispod <b>140/90 mmHg</b> kod mlađih pacijenata, odnosno oko ove vrijednosti kod starijih pacijenata. Uvijek je potrebno obaviti kompletan pregled pacijenta sa kardiološke i pulmoološke strane, prije odluke o započinjanju terapije.</p>
<p>
RTG PA pulmo, TA, auskultacija i EKG neka budu obavezne osnovne pretrage.<br />
Ukoliko postoji ubrzana frekvenca ili blok grane, ovdje ćemo prednost dati ACEi i beta blokatorima. Ukoliko smo ustanovili da postoji uvećanje srca i kardiomiopatska konstitucija, sa oticanjem nogu: tu ćemo dati prednost ACEi i diureticima henleove petlje.<br />
Kada imamo pridruženo oštećenje bubrega, ACEi su lijekovi prve linije. Isti slučaj je i kod osoba oboljelih od dijabetesa.</p>
<p>
Postoji puno modaliteta liječenja. Uglavnom je za sve gore navedene lijekove dokazano da znatno produžavaju život oboljelih od hipertenzije.</p>
<p class="autor">
02.02.2019. | Mladen &nbsp;
</p>