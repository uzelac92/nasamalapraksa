<h1 class="posth1">
Bol pri dnu leđa | 
<br/><br/>
Bol koji se širi niz nogu - išijas
</h1>

  <update-title title="Bol pri dnu leđa | Bol koji se širi niz nogu - išijas"></update-title>
  <update-meta name="description" content="Išijas je narodni naziv za bol u predelu inervacije ishijadičnog nerva, koji kreće iz spletova pri dnu kičmenog stuba i inerviše noge. To je mešani senzorni i motorni nerv. "></update-meta>
  <update-meta property="og:url" content="www.nasamalapraksa.com/post/Isijas.html/42"></update-meta>
  <update-meta property="og:title" content="Bol pri dnu leđa | Bol koji se širi niz nogu - išijas"></update-meta>
  <update-meta property="og:image" content="https://www.nasamalapraksa.com/images/isijas.jpg"></update-meta>
  <update-meta property="og:description" content="Išijas je narodni naziv za bol u predelu inervacije ishijadičnog nerva, koji kreće iz spletova pri dnu kičmenog stuba i inerviše noge. To je mešani senzorni i motorni nerv. "></update-meta>


<div class="postcontainer">
<img class="slika" alt="išijas bol pri dnu leđa bol niz nogu dermatomi" src="../../images/isijas.jpg"/>
<p class="imgalt"> Karakteristične lokalizacije bola u nozi kod ukleštenja živca u kičmi  </p>
</div>

<h2 class="posth2">
Šta je to ishialgija ili išijas?
</h2>
<h4 class="posth4">
Išijas je narodni naziv za bol u predelu inervacije ishijadičnog nerva, koji kreće iz spletova pri dnu kičmenog stuba i inerviše noge. To je mešani senzorni i motorni nerv. 
</h4>
<p>
Ishijalgija je bol niz nogu, koji u najvećem broju slučajeva kreće od sjedalne regije (iz zgloba kuka), širi se niz zadnje-spoljašnju stranu natkoljenice do spoljašnjeg dijela kolena. Zatim prelazi na prednju stranu lista, niz dorzum stopala, sve do prstiju. 
U zavisnosti koji koren na nivou kičmenog stuba je podražen, putanja i završetak bola su različiti. 
</p>
<p>
Najčešća putanja bola je gore pomenuta, koja se završava u nivou III metatarzalne kosti stopala, i sa spoljašnje strane palca. 
Ovde je reč o kompresiji na koren L5 kičmenog nerva. Važno je napomenuti da ishijadični nerv sačinjavaju vlakna lumbalnih i sakralnih nerava. Kod kompresije na koren L5 kičmenog nerva
 najbolnije mesta su sedalna regija, pri dnu natkolenice sa zadnje-spoljašnje strane, u predelu vrata fibule, te na samom završetku u predjelu III metatarzalne kosti stopala. 
</p>
<p>
Bol koji karakteriše sledeća česta kompresija (na nivou s1), je pomjeren ka spolja i ka nazad. Pa, tu očekujemo bol u sedalnoj regiji, niz središnju zadnju stranu noge, u zatkolenoj jami 
u spoljašnjem maleolusu i koji se završava u predelu malog prsta. Ovo su dva najčešća tipa ishialgičnog bola. No, postoje i druge lokalizacije, kao štoje bol u preponi (S3), bol s 
unutrašnje strane skoćnog zgloba i peti (L3-L4), bol i trnjenje s prednje strane kolena (L4) i dr. 
</p>
<p>
Osobe koje boluju od išijasa, često imaju ispade i probleme i sa drugim delovima kičme, npr <a href="/post/Vertigo.html/9" alt="bolesna kičma ishialgija išijas bol u leđima">bolesnu vratnu kičmu</a>. 
</p>
<h2 class="posth2">
Trnjenje niz nogu, kao simptom išijasa
</h2>
<h4 class="posth4">
Bol niz nogu je često propraćen i osjećajem trnjenja, smanjenog osećaja za dodir, izmenjenog osećaja u nozi, a nekada i bola u vidu neuralgije (oštar bol niz sami nerv).
</h4>
<p>
Pojava trnjenja, ili izmenjenog osećaja niz nogu je znak jače kompresije na korenove kičmenih nerava. Ovde pacijenti često navode da imaju osećaj da hodaju po oblacima, 
da im se čini da je noga otekla (bez znakova <a href="/post/Edem.html/13" alt="otok edem noge išijas ishialgija">edema noge</a>). U ovom stadijumu je potrebna brza i agresivna rekacija 
da bi se sprečila dalja progresija oštećenja nerva. 
</p>
<p>
Zbog šarolike lokalizacije, različitosti stepena bola, izmenjenog osećaja i sl, ishialgični bol je nekada teško prepoznati. Ali a obzirom na to da 80% ljudske populacije pati u neko 
doba života od išijasa, većina bolova u nozi proističe od ovog problema. Pa samim tim dijagnostika je obično tačna, i terapija se uvodi dovoljno rano da bi se sprečile komlikacije. 
</p>
<h2 class="posth2">
Testovi za postavljanje dijagnoze ishialgije
</h2>
<h4 class="posth4">
Najpouzdaniji način da se postavi dijagnoza je kvalitetno i detaljno uzimanje anamneze, klinički pregled u ordinaciji lekara, i eventualno kod nejasnih slučajeva, radiološko snimanje
</h4>
<p>
Pri uzimanju anamneze, najbitnije je obratiti pažnju na trajanje simptoma, gdje je sve lokalizovan bol, koliko je pacijent funkcionalan i pokretan, da li je bol počela naglo, 
da li je povezana sa podizanjem teškog tereta i sl. Profesija pacijenta je takođe bitna, jer ovo obolenje pogađa najviše osobe radno sposobne, koje dosta vremena provode sedeći, kao 
i fizičke radnike, koji dužu teške terete. 
</p>
<p>
Test istezanja ili Lazarevićev test, je standardna metoda pri kliničkom pregledu. Testiranje mišićno-tetivnih refleksa je bitno da bi se ustanovio stepen oštećenja nerva. HOmmans 
test je neophodan da bi se isključila sumnja na duboku vensku trombozu. Ispitivanje pokretljivosti i grube mišićne snage na tabanima, i pri dnu leđa je krucijalno, jer se često javlja
slabljenje muskulature u predjelu pogođenog nerva. Paravertebralna muskulatura LS regije je napeta i govori o akutizaciji problema. 
</p>
<p>
Dalja dijagnostika kod nejasnih stanja može da ide u pravcu RTG LS kičme, magnetne rezonance ili CT skena LS kičme, RTG kukova i kolena, kao i CDS krvnih sudova donjih ekstremiteta. 
</p>
<h2 class="posth2">
Lečenje išijasa/ lečenje bolesne kičme
</h2>
<h4 class="posth4">
Akutna faza, kada postoji jak bol se leči injekcijama i infuzionim rastvorima. Kod umirenja bola, razmatra se dalje neurološka obrada i fizikalni tretman. 
</h4>
<p>
Dakle, najbitnije je kupirati bol i smanjiti upalni proces na nivou korena zahvaćenog kičmenog nerva. U većini slučajeva analgetici, u kombinaciji sa kortikosteroidima i 
miorelaksansima daju jako dobre rezultate. Kod jakog bola, u obzir dolaze i opioidi (tramadol, oramorph), kao i infuzioni rastvori 20% Manitola, da bi se smanjio otok međupršljenskog diska. 
</p>
<p>
Preporuke su da se od analgetika bira paracetamol u kombinaciji sa opijatom tramadolom. Kod nas postoje fiksne kombinacije ova dva leka. Preporuke su i da se izbegavaju NSAIL lekovi (ibuprofen, ketorpofen i sl)
Neke svetske smernice predlažu upotrebu miorelaksanasa tipa diazepama, bromazepama i sl, ali u ograničenom intervalu da bi se izbegla <a href="/post/Benzodijazepini.html/39" alt="zloupotreba lekova benzodijazepini miorelaksansi ishialgija išijas">zloupotreba benzodijazepina</a>
U svakom slučaju, diskutabilna je upotreba anksiolitika u tretmanu išijasa. Magnezijum u kombinaciji sa vit B6 i B12 daje dobre rezultate kod osoba koje imaju pojačan tonus paravertebralnih mišića. 
</p>
<p>
Kod izraženih neuralgija ili trnjenja u nozi, uvode se psihostabilizatori, koji su dobri analgetici kod neuralgičnog bola. Tu spadaju pregabalin, okskarbamazepin i gabapentin.
</p>
<p class="autor">
16.02.2019. | Mladen
</p>