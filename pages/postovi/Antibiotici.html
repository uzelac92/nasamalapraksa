<h1 class="posth1">
Rezistencija na antibiotike | 
<br/><br/>
Šta je važno znati o upotrebi antibiotika?
</h1>

  <update-title title="Rezistencija na antibiotike | Šta je važno znati o upotrebi antibiotika?"></update-title>
  <update-meta name="description" content="Kada koristiti antibiotike? Da li svaka infekcija zahteva propisivanje antibiotika? Ko je to ko može da proceni da li se obolenje može lečiti antibiotikom? "></update-meta>
  <update-meta property="og:url" content="www.nasamalapraksa.com/post/Antibiotici.html/43"></update-meta>
  <update-meta property="og:title" content="Rezistencija na antibiotike | Šta je važno znati o upotrebi antibiotika?"></update-meta>
  <update-meta property="og:image" content="https://www.nasamalapraksa.com/images/Antibiotici.jpg"></update-meta>
  <update-meta property="og:description" content="Kada koristiti antibiotike? Da li svaka infekcija zahteva propisivanje antibiotika? Ko je to ko može da proceni da li se obolenje može lečiti antibiotikom? "></update-meta>

<h4 class="posth4">
Kada koristiti antibiotike? Da li svaka infekcija zahteva propisivanje antibiotika? Ko je to ko može da proceni da li se obolenje može lečiti antibiotikom? 
</h4>

<div class="postcontainer">
<img class="slika" src="../../images/Antibiotici.jpg"/>
<p class="imgalt">Šema Svetske zdravstvene organizacije o antibiotskoj rezistenciji</p>
</div>

<h2 class="posth2">
Šta je to rezistencija na antibiotike i ko je razvija?
</h2>
<h4 class="posth4">
Rezistencija ili otpornost na antibiotike je gorući svetski problem, koji preti da dovede do vodećeg uzroka smrti u svetu. Naime, otpornost na antibiotike sve češće dovodi do toga da do sada izlečive infekcije, mi ne možemo više izlečiti, jer nemamo efikasno oružje. 
</h4>
<p>
Bakterije su te koje razvijaju rezistenciju. Ne ljudi. Iz prostog razloga što antibiotike koristimo protiv bakterija, a ne protiv ljudi (pacijenata). Onog momenta kada, do tada efikasan antibiotik, više ne može da uništi bakteriju za koju se pretpotstvavlja da bi trebao, tada govorimo o razvijanju bakterijske rezistencije na antibiotike.  
</p>
<p>
Mnogi nekada efikasni antibiotici su sve manje uspešni u lečenju "običnih" infekcija, kao što su zapalenje grla, <a href="/post/Sinuzitis.html/25" alt="zapalenje sinusa antibiotici otpornost rezistencija">sinuzitis</a>, <a href="/post/OtitisMedia.html/27" alt="zapalenje uveta antibiotici otpornost rezistencija">zapalenje uveta</a>, <a href="/post/impetigo.html/23" alt="impetigo contagiosum antibiotici otpornost rezistencija">kožne infekcije</a> i sl. Pojava otpornosti je izraženija u bolničkim uslovima, gdje se stacionarno leče pacijenti sa težim kliničkim slikama, koji su zaraženi virulentnijim i agresivnijim sojevima mikroba. Razvijene zemlje, gdje je propisivanje antibiotika i dostupnost antibioticima najveća, beleže veću stopu otpornosti na ove lekove. 
</p>
<h2 class="posth2">
Koji su osnovni uzroci otpornosti bakterija na antibiotike?
</h2>
<h4 class="posth4">
Ovdje uglavnom govorimo o kombinaciji pretjeranog propisivanja antibiotika čak i kada nisu potrebni i nepridržavanja propisanoj dužini trajanja terapije (pacijenti često prestaju sa uzimanjem leka, čim im bude bolje). 
</h4>
<p>
<b>Pretjerano i neracionalno propisivanje antibiotika</b> je veliki problem u razvijenim zemljama. U ovom slučaju ili lekari neracionalno izdaju recepte za antibiotike, bez potvrđene bakterijske infekcije, ili pacijenti uzimaju ove lekove na svoju ruku u apotekama. Važno je naglasiti da bol pri upali, ili težina simptoma, nije nužno merilo opravdanosti propisivanja ovakve terapije. 
</p>
<p>
<b>Rano prekidanje terapije</b> znači da pacijenti prekinu uzimanje propisanog antibiotika, čim osete poboljšanje, misleći da su izlečeni. Naime, jasno je definisano koliko jednom antibiotiku treba da bi ispoljio sve svoje efekte. Prekidanjem terapije, samo se ostavljaju u životu one otpornije bakterije, koje svoju otpornost brzo mogu da prenesu na druge bakterije
</p>
<p>
<b>Preterana upotreba antibiotika u stočarstvu i na živini</b> je razlog preteranog prisustva antibiotika u hrani, koja vodi do povećane rezistencije na date antibiotike. 
</p>
<p>
Već oko 30 godina nije na tržište izbačen <b>novi antibiotik</b>. Ovo nam daje malo nade da će se novim lekovima moći zameniti trenutno efikasni, ukoliko se na njih razvije rezistencija. 
</p>
<h2 class="posth2">
Kako se boriti protiv antibiotske rezistencije?
</h2>
<h4 class="posth4">
Važno je pridržavati se smernica Svetske zdravstvene organizacije, koje su napravljene od strane stručnjaka iz oblasti medicine i koje jasno definišu kada i ko propisuje antibiotike. 
</h4>
<p>
Često su lekari u praksi pod pritiskom pacijenata koji insistiraju da im se propiše neki antibiotik iz straha da će se njihova upala (ždrela, sinusa i sl) pogoršati i da simptomatska terapija neće dovoljno brzo i efikasno rešiti njihove simptome. 
</p>
<p>
Lekar je jedino ovlašćeno lice da propisuje antibiotike. Nikako ne biste trebali uzimati ove lekove na svoju ruku. Lekar pregledom i/ili dodatnom laboratoriskom dijagnostikom ustanovljuje da li je upala uzrokovana bakterijama i da li ispunjava kriterijume za uključivanje ovih lekova. 
</p>
<p>
Rigoroznija sanitacija zdravstvenih ustanova i pridržavanje kriterijumima asepse i antisepse je važan vid prevencije rezistencije, jer dobra antisepsa i asepsa svodi na minimum broj rezistentnih sojeva u bolnicama i smanjuje rizik od prenošenja na pacijente. 
</p>
<p>
Pridržavajte se racionalne upotrebe antibiotika, jer time ne štetite samo sebi. Vaši rezistentni sojevi bakterija se lako prenose na ljude oko vas i time ugrožavaju i njih. Ovo je problem koji se širi i postaje sve ozbiljnija pretnja svetskom zdravlju
</p>
<p class="autor">
18.02.2019 | Mladen
</p>