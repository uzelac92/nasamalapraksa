<h1 class="posth1" id="depresija">
Gubitak sna i zaboravnost |<br /><br /> Prepoznajte simptome depresije
</h1>

  <update-title title="Gubitak sna i zaboravnost | Prepoznajte simptome depresije"></update-title>
  <update-meta name="description" content="Depresija nije rijetko oboljenje. Većina ljudi će proći kroz više od 10 depresivnih epizoda u toku života. Gubitak sna, apetita, zaboravnost, pad koncentracije i gubitak volje su glavni znaci depresije, koji mogu voditi u daleko ozbiljniji problem ako se ne prepoznaju. Prepoznajte i liječite depresiju!"></update-meta>
  <update-meta property="og:url" content="www.nasamalapraksa.com/post/Depresija.html/22"></update-meta>
  <update-meta property="og:title" content="Gubitak sna i zaboravnost | Prepoznajte simptome depresije"></update-meta>
  <update-meta property="og:image" content="https://www.nasamalapraksa.com/images/depresija.jpg"></update-meta>
  <update-meta property="og:description" content="Depresija nije rijetko oboljenje. Većina ljudi će proći kroz više od 10 depresivnih epizoda u toku života. Gubitak sna, apetita, zaboravnost, pad koncentracije i gubitak volje su glavni znaci depresije, koji mogu voditi u daleko ozbiljniji problem ako se ne prepoznaju. Prepoznajte i liječite depresiju!"></update-meta>


<h4 class="posth4">
Depresija nije rijetko oboljenje. Većina ljudi će proći kroz više od 10 depresivnih epizoda u toku života. Gubitak sna, apetita, zaboravnost, pad koncentracije i gubitak volje su glavni znaci depresije, koji mogu voditi u daleko ozbiljniji problem ako se ne prepoznaju. Prepoznajte i liječite depresiju!
 </h4>
<div class="postcontainer">
<img class="slika" alt="gubitak sna nesanica zaboravnost simptomi unipolarne depresije" src="../../images/depresija.jpg" /><p class="imgalt">Karakterističan izgled depresivne osobe</p></div>
<h2 class="posth2">
Učestalost i podjela depresija
 </h2>
<h4 class="posth4">
Depresija je čest psihijatrijski poremećaj, koji u znatnoj mjeri remeti funkcionisanje osobe, a uspješno se liječi. POdaci pokazuju da je depresije jedno od pet najčešćih oboljenja u populaciji. Samo 25% osoba sa depresijom potraže pomoć ljekara.
</h4>
<p>
Svake godine oko 120 miliona ljudi oboli od nove depresivne epizode (prve u životu ili povratne), a samo 25% njih potraći pomoć stručnjaka. Najugroženiji su stanovnici sjevernih zemalja (Skandinavija, Rusija, Kanada), te zemalja pogođenih dugotrajnim ratnim razaranjima, bijedom i slično.</p>
<p>
Kao lavni razlog za neobraćanje ljekaru zbog svojih simptoma,&nbsp; ljudi navode strah od antidepresiva te vjerovanje da je bolje krizu proći kroz razgovor sa prijateljem, nego potražiti stručnu pomoć. Mnogi ljudi vjeruju da liječenje depresije nema efekta, te da početak medikamentozne terapije vodi pojavi zavisnosti prema liječenju, a da se depresija samo pojačava. </p>
<p>
Postoje brojne podjele depresija. Osnovna podjela je na klasične unipolarne depresije i depresije u sklopu bipolarnog poremećaja. U ovom članku ćemo vam pokušati objasniti unipolarne depresije, koje su same po sebi veoma opširno područje psihijatrije. Unipolarnim depresijama možemo pridružiti i druge depresivne entitete, kao što su: sezonska depresija, <a href="/post/Melanholija.html/19">involutivna melanholija</a>, ciklotimija, distimija i dr. Iako se ovi entiteti izdvajaju kao posebne oblasti u psihijatriji, mi ćemo ih objašnjavati u sklopu simptoma unipolarne depresije.</p>
<h2 class="posth2">
Šta je to unipolarna depresija?</h2>
<h4 class="posth4">
Unipolarna depresija je složeno psihijatrijsko oboljenje, koje se uspješno liječi. Značajno remeti život pacijenta i mijenja njegovo stanje misli, emocije, opažanje, pamćenje, san i dr. </h4>
<p>
Unipolarna depresija je komplikovano psihijatrijsko oboljenje, koje spada u grupu najtežih oboljenja u populaciji. Simptomi depresije se kreću od onih blagih (gdje govorimo o blagoj depresiji), pa do veoma izraženih simptoma (gdje govorimo o teškoj depresiji). Glavna karakteristika ovog oboljenja je zahvatanje brojnih psihičkih funkcija - nije u pitanju samo poremećaj emocija.</p>
<p>
Emocije: Dominantan simptom depresije je postojanje tuge i neraspoloženja, kome pacijent ne može navesti razlog. Važno je razumjeti da tuga zbog smrti bliske osobe, sopstvene bolesti i sl., nisu simptomi depresije, jer u ovim slučajevima postoji jasan razlog za tužno raspoloženje. Kod ovog oboljenja tuga je bezrazložna.</p>
<p>
Mišljenje: Postoji usporen tok misli, što se reflektuje kao usporen govor, neodlučnost te duge pauze u odgovorima na pitanja. Pacijent ima i oštećenje misli po sadržaju. To znači da često sebe krivi za sve loše, pa čak i za one stvari na koje nije ni mogao uticati. Mnoge događaje iz prošlosti počinje tumačiti na način da je on kriv za svaku nesreću, iako to vjerovatno nije tako. Negativno mišljenje o svijetu i sopstvenoj budućnosti su glavni povod samoubistava, jer pacijent ne vidi razlog za životom. </p>
<p>
Pažnja: Depresivni bolesnici imaju probleme sa koncentracijom. Koncentracija snažno opada, popraćeno nemogućnosti zadržavanja pažnje na tuđi govor i sl. Sva pažnja je usmjerena na sopstveni jad i sopstveno tužno raspoloženje i okrivljavanje sebe za sve šta se dešava. </p>
<p>
Volja: Postoji sniženje volje kod ovih bolesnika. Hipobulija i abulija označavaju sniženje voljnih aktivnosti, odnosno njihov izostanak. Pacijent nema energije i sve poslove ostavlja nedovršene. Obično leži u krevetu danima, bez uzimanja hrane - bezvoljni stupor. </p>
<p>
Nagoni: Svi nagoni su sniženi. Prisutan je gubital libida, te impotencija kod muškaraca. Snižen nagon za ishranu vodi izgladnjivanju što narušava fizičko zdravlje depresivnog. Snižen životni nagon vodi mislima o suicidu i samoj realizaciji istog, što predstavlja najozbiljniju komplikaciju depresije. Nesanica je jedan od prvih znakova ovog oboljenja. Iako mnogi misle da se u toku depresije više spava nego obično, to nije tačno. Pacijenti imaju problema sa ranim jutarnjim buđenjem, košmarima i dr. Dakle, gubitak sna uzrokovan ranim jutarnjim buđenjem, bez mogućnosti daljeg zaspivanja je veoma važan pokazatelj depresije.</p>
<p>
Pamćenje: Zaboravljanje skorijih događaja je jedan od parametara za postavljanje sumnje na depresiju kod osoba starijih od 40 godina. Pamćenje je narušeno i po tipu naknadnog izvrnutog pamćenja (osobe počinju drugačije da tumače davne događaje, kriveći sebe za sve loše što se desilo).</p>
<h2 class="posth2">
Kako izgleda pacijent sa unipolarnom depresijom? | Naučite da prepoznate simptome</h2>
<h4 class="posth4">
Gubitak sna (nesanica), zaboravnost i pad raspoloženja su osnovni simptomi bolesti. Međutim, klinička slika depresije može varirati od veoma blage do veoma teške. Naučite da prepoznate osnovne znake depresije!</h4>
<p>
Depresivan pacijent je bezvoljan, zapušten i najčešće leži privučenih nogu stomaku. Odbija komunikaciju sa okolinom, odbija jelo i bilo kakve znake pažnje. Pogled je plačan i zamišljen usljed misli u kojim sam sebe krivi za sve loše što se ljudima desilo. Važno je znati da ne postoji jasan uzrok ovog ponašanja (smrt bliske osobe, bolest i sl), ali stresni faktor iz okoline je često okidač. Pacijenti su previše brižni prema osobama iz okoline i često se ponavaljaju, što je posljedica zaboravnosti. Sa depresivnim pacijentom je teško razgovarati, jer otežano zadržava pažnju na ono što mu se priča. Takođe, emocije oboljelog jako djeluju na okolinu, pa se depresivno raspoloženje "prenosi" i na sagovornike.</p>
<p>
Često, depresija potencira nastanak nekih drugih tjelesnih oboljenja, kao što su: <a alt="unipolarna depresija i inflamatorne bolesti crijeva ulcerozni kolitis" href="/post/Crohn.html/29">inflamatorne bolesti crijeva (ulcerozni kolitis i Crohnova bolest)</a>, karcinomi, <a alt="unipolarna depresija i sistemski lupus eritematodes" href="/post/Lupus.html/31">sistemski lupus eritematodes</a>, bolovi u leđima, <a alt="unipolarna depresija i behcetova bolest" href="http://dvadoktora-jedanzec.blogspot.com/2013/06/behcetova-bolest-autoimuno.html" target="_blank">Behčetova bolest</a> i dr.&nbsp; </p>
<p>Prepoznajete li ove simptome kod nekog od bližnjih ili kod sebe? Potražite pomoć, jer je unipolarna depresija ozbiljno oboljenje!</p>
<h2 class="posth2">
Kako postaviti dijagnozu unipolarne depresije?</h2>
<h4 class="posth4">
Doktori koriste određene kriterijume za postavljenje dijagnoze depresije. Oni i vama mogu pomoći da orjentaciono odredite u kom stadijumu se vaša ili bolest vašeg bližnjeg nalazi. Naučite razlikovati blagu, srednje tešku i tešku depresiju!</h4>
<p>
<b>Grupa A simptoma i znakova:</b> depresivno raspoloženje, gubitak interesovanja i uživanja, povećana zamorljivost.<br />
<b>Grupa B simptoma i znakova:</b> pad pažnje, smanjeno samopouzdanje i samopoštovanje, osjećaj krivice, pesimističan pogled na budućnost, ideje o samopovrijeđivanju i samoubistvu, poremećaj sna, oslabljen apetit.<br />
<b>Grupa somatskih simptoma i znakova:</b> rano jutarnje buđenje, gubitak libida, gubitak tjelesne težine, tjelesna uznemirenost ili usporenost, depresija je teža ujutru, gubitak sposobnosti uživanja.</p>
<p>
Za postavljanje dijagnoze blage depresije potrebno je imati 2 simptoma iz grupe A i 2 simptoma iz grupe B simptoma i znakova. Depresija srednjeg stepena se dijagnostikuje postojanjem 2 simptoma iz grupe A i 4 iz grupe B. Za dijagnozu teške depresije, neophodno je postojanje svih simptoma iz grupe A, 5 simptoma iz grupe B i najmanje 4 iz grupe somatskih simptoma. 
</p>
<h2 class="posth2">
Krivite li sebe za sve probleme ovog svijeta? | Depresija sa psihotičnim epizodama</h2>
<h4 class="posth4">
Depresija je često kombinovana sa anksioznošću i psihotičnim epizodama. Svaljivanje sve krivice na sebe, čest je simptom depresije. </h4>
<p>
Osećanje krivice, udruženo sa osjećajem nesposobnosti, gubitak samopoštovanja i zabrinutost zbog zdravlja i ličnih problema, mogu da dovedu do pogrešnih tumačenja stvarnosti u smislu psihotičnih epizoda. U psihotične epizode ubrajamo poremećaje mišljenja po sadržaju: sva krivica pripada bolesniku, bolesnik smatra da je nesposoban i da ne zaslužuje da ga vole. Tu spada i poremećaj opažanja: iluzije i halucinacije (slušne najčešće).</p>
<p>
Psihotične epizode su veoma opasne, jer doprinose riziku od nastanka želje za samoubistvo, što kasnije može da vodi i do samog čina samoubistva. </p>
<h2 class="posth2">
Kako liječiti depresiju? | Depresija se može uspješno kontrolisati!</h2>
<h4 class="posth4">
Važno je znati da je pomoć moguća. Liječenje do izlječenja je dugotrajan proces, ali prestanak simptoma se dešava već nakon nekoliko dana do mjesec dana od početka terapije. Pacijentima je uvijek potrebna stručna pomoć doktora psihijatra, a trpljenje simptoma i gubitak vremeda do početka terapije, zna biti jako opasna stvar. </h4>
<p>
Većina ljudi doživi depresivnu epizodu, ali ne traži pomoć stručnjaka. Čak i osobe sa teškom depresijom biraju opciju da trpe simptome nego da se jave doktoru. Manjak edukacije o depresiji je važan problem. Ključno je znati da je depresija oboljenje koje se uspješno liječi: medikamentozno i uz pomoć psihoterapije.</p>
<p>
Napominjem važnost konsultacije specijaliste psihijatra, jer jedino edukovani stručnjaci mogu pomoći pacijentu koji boluje od depresije.</p>
<p>
Mnoge bliske osobe savjetuju izlaske, više druženja i slične metode da bi tako pomogli svojim prijateljima. Iz prethodnog teksta se vidi da kod unipolarne depresije postoji niz poremećaja na nivou psihe, koje je veoma teško savladati. To čini izlaske i druženje nepoželjnim i teškim za postići. Zapravo, takvi događaji bi mogli samo pdstaći pogoršanje prethodnog stanja.</p>
<p>
Lijekovi, koji se koriste u liječenju su antidepresivi, a navodimo samo neke (ne smiju se uzimati na svoju ruku i neophodna je kombinacija uzimanja lijekova sa psihoterapijom): Sertralin, Paroksetin, Fluoksetin, Mirtazapin, Moklobemid i drugi. </p>
<p class="autor">
31.01.2019. | Mladen
</p>