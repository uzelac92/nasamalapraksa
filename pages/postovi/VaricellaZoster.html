<h1 class="posth1">Herpes varicella zoster | <br/><br/>osip na jednoj polovini tijela</h1>

  <update-title title="Herpes varicella zoster | osip na jednoj polovini tijela"></update-title>
  <update-meta name="description" content="Herpes zoster je vezikulozni osip, koji uzrokuje virus varicellae i koji karakteriše javljanje isključivo na jednoj strani tijela duž jednog kičmenog ili kranijalnog nerva. Javlja se u vidu grozdova, kod osoba oslabljenog imuniteta. često je propraćen jakim bolovima po tipu neuralgija, koji mogu trajati i mjesecima nakon povlačenja osipa."></update-meta>
  <update-meta property="og:url" content="www.nasamalapraksa.com/post/VaricellaZoster.html/1"></update-meta>
  <update-meta property="og:title" content="Herpes varicella zoster | osip na jednoj polovini tijela"></update-meta>
  <update-meta property="og:image" content="https://www.nasamalapraksa.com/images/varicella.jpg"></update-meta>
  <update-meta property="og:description" content="Herpes zoster je vezikulozni osip, koji uzrokuje virus varicellae i koji karakteriše javljanje isključivo na jednoj strani tijela duž jednog kičmenog ili kranijalnog nerva. Javlja se u vidu grozdova, kod osoba oslabljenog imuniteta. često je propraćen jakim bolovima po tipu neuralgija, koji mogu trajati i mjesecima nakon povlačenja osipa."></update-meta>

<h4 class="posth4">
Herpes zoster je vezikulozni osip, koji uzrokuje virus varicellae i koji karakteriše javljanje isključivo na jednoj strani tijela duž jednog kičmenog ili kranijalnog nerva. Javlja se u vidu grozdova, kod osoba oslabljenog imuniteta. često je propraćen jakim bolovima po tipu neuralgija, koji mogu trajati i mjesecima nakon povlačenja osipa. 
</h4>
<div class="postcontainer">
  <img class="slika" alt="herpes varicella zoster osip na jednoj polovini tela" src="../../images/varicella.jpg" title="Random medicinska slika"/>
  <p class="imgalt">Herpes varicella zoster: zonski pojasni herpes</p>
  </div>
  <h2 class="posth2">Šta je to herpes varicella zoster i kad se javlja?</h2>
  <h4 class="posth4">Zoster je virusna upala koja kreće iz korjena nerava u kičmenom stubu ili glavi, spušta se duž nerva i uzrokuje karakteristične vezikule odnosno osip na koži koju dati nerv inerviše.</h4>
  <p>Ova upala je u većini slučajeva propraćena bolom ili osjećajem peckanja, žarenja ili nelagode u predjelu koji inerviše zahvaćeni nerv. Bol je uzrokovan toksičnim djelovanjem aktiviranih virusa na nervne strukture i ima dvojni karakter. <strong>Prvi bol</strong> se javlja dan do dva prije izlaska ospe po koži i više liči na peckanje, dok se <strong>drugi tip boli</strong> javlja u toku ospe i može trajati i mjesecima nakon prolaska oboljenja. Ova bol je dosta jačeg intenziteta, u vidu presijecanja, uboda, trnjenja, gubitka osjećaja u zahvaćenom dijelu tijela i sl. Pacijenti najčešće navode da imaju osjećaj kao da im je &quot;milion iglica zabodeno u kožu&quot;.</p>
  <p><u><em>Virus varicella</em></u> je prisutan u svima nama i on primarno uzrokuje vodene ospice kod male djece. Kasnije, virus se povuče u korijene nerava i tu čeka momenat kada imunitet dovoljno padne da bi se ponovo aktivirao. Samo, ovaj put izaziva ospu ne po cijelom tijelu, već u predjelu dejstva jednog nerva. Što znači, strogo ospa poštuje srednju liniju tijela i nikada je ne prelazi.</p>
</div>
<h2 class="posth2">Kako izgleda osip kod herpes zostera?</h2>
<h4 class="posth4">Osip ili promjene na koži kod ovog oboljenja su u vidu vezikulica grozdasto raspoređenih - u skupinama. Rasute su po koži područja koje inerviše zahvaćeni nerv.</h4>
<p>Postoji više tipova ospe, zavisno od stadijuma u kome se pacijent javi ljekaru, te od stepena imunodeficijencije koja je prethodila oboljenju. Najčešće su to prozirni prištevi, vezikule, koje se grupišu međusobno. Ispočetka svrbe i peckaju, a kasnije u fazi krustanja i peku i bole. U toku svog razvoja, ako postoji konstantna trauma, mogu postati i ispunjenje krvlju, gnojem ako se nakalemi bakterijska infekcija i sl. Veoma rijetko, i to kod teških padova imuniteta, ospa se može proširiti po cijelom tijelu, te tad predstavlja po život ugrožavajuće oboljenje.</p>

<p>Najčešća lokalizacija herpes zoster osipa je na <em>grudnom košu, zatim na abdomenu</em> i lumbalnoj regiji, pa na jednom od ekstremiteta, pa na licu.</p>

<p>Sadržaj vezikula je zarazan u slučaju da osoba koja je u kontaktu sa oboljelim nije prebolovala vodene ospice. Ukoliko je osoba prebolovala vodene ospice, ne postoji rizik da se zarazi herpes zosterom. </p>
<h2 class="posth2">Oblici herpes zostera od posebnog značaja</h2>
<h4 class="posth4">Ovo oboljenje u većini slučajeva na zahtijeva veću medicinsku pažnju. Međutim, neke forme zahtijevaju bolničko praćenje i mogu da značajno ugrožavaju zdravlje pacijenta.</h4>
<p>Najveći broj oboljelih od ovog oboljenja se liječi ambulantno uz topikalne preparate i ponekad i tablete. Bolest brzo prolazi, ne ostavlja posljedice, a pad imuniteta se brzo koriguje.</p>
<p>Međutim, <em>ako je pad imuniteta suviše veliki</em> (sida, teške forme tumorske kaheksije, hepatitisi, duboka starost), oboljenje može biti generalizovano, tj, može zahvatiti cijelu kožu. Ovako generalizovana upala, sa svim medijatorima upale i gubitkom velike količine tečnosti, dovodi do značajnog pogoršanja osnovne bolesti i vitalno ugrožava pacijenta. Neophodno je bolničko karantinsko liječenje.</p>
<p>Vid herpes zostera, koji zahvaća oftalmičku granu trigeminalnog nerva je takođe značajan, zbog opasnosti širenja upale na očnu jabučicu i dalje u endokranijum. Parametar kojim lako možemo odrediti da li dolazi do komplikovanja zostera koji zahvaća lice, jeste postojanje ili nepostojanje promjena na vrhu nosa. Postojanje osipa na ovoj lokaciji nam ukazuje na zahvatanje nerva koji je u bliskom kontaktu sa okom i na mogućnost širenja infekcije na očnu duplju.</p>
<p>Herpes zoster koji zahvaća genitalije je takođe jedan od ozbiljnijih oblika ovog oboljenja.</p>
<p>Tip koji zahvaća unutrašnjost ušne školjke takođe može dovesti do ozbiljnih komplikacija.</p>
  <p>Najčešći uzroci pada imuniteta koji dovode do herpes zostera:</br>
  <li>Starost</li>
  <li>respiratorne infekcije (<a href="/post/Pneumonia.html/10">upala pluća</a>, teže forme <a href="/post/Bronhitis.html/26">bronhitisa</a>, teški<a href="/post/Sinuzitis.html/25"> pansinuzitisi</a>)</li>
  <li>sida</li>
  <li>tumori u poznim stadijumima</li>
  <li>pothranjenost</li>
  <li>dječiji uzrast</li>
</p>
<h2 class="posth2">Liječenje herpes zostera</h2>
<h4 class="posth4">U većini slučajeva, liječenje je jednostavno i sastoji se u potpori imuniteta vitaminima.</h4>
<p>Mi na tržištu imamo agens koji djeluje direktno na ovaj tip virusa, a to su tablete acyclovir. One se daju u umjerenim i teškim slučajevima infekcije.</p>
<p>Važno je isušivanje promjena, da bi se skratila faza u kojoj je zaraženi zarazan za osobe koje nikada nisu bolovale vodene ospice. Ovdje se primjenjuje cinkova pasta, bivacyn prašak, talk i sl.</p>
<p>Potpora imuniteta se postiže davanjem vitamina B u visokim dozama. Najčešće su to tri tablete dnevno u trajanju do mjesec dana.</p>
<p>Veoma važno je naglasiti da se promjene peru svaki dan prije nanošenje novog sloja sredstva za isušivanje. </p>
 <p class="autor">28.01.2019. | Mladen  </p>