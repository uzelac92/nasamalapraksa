<h1 class="posth1" id="pneumonia">
Kašalj, temperatura, glavobolja | <br /> <br /> Prepoznajte upalu pluća
</h1>

  <update-title title="Kašalj, temperatura, glavobolja | Prepoznajte upalu pluća"></update-title>
  <update-meta name="description" content="Upala pluća ili pneumonija je često oboljenje u jesenjem i zimskom periodu. Predstavlja, najčešće, bakterijsku upalu tkiva pluća koja je propraćena otežanim disanjem, kašljem, poremećajem opšteg stanja, jakom glavoboljom i visokom temperaturom. Mogu biti pridruženi i dodatni simptomi, a atipične pneumonije prolaze ponekad i bez gore navedenih simptoma."></update-meta>
  <update-meta property="og:url" content="www.nasamalapraksa.com/post/Pneumonia.html/10"></update-meta>
  <update-meta property="og:title" content="Kašalj, temperatura, glavobolja | Prepoznajte upalu pluća"></update-meta>
  <update-meta property="og:image" content="https://www.nasamalapraksa.com/images/pneumonia.jpg"></update-meta>
  <update-meta property="og:description" content="Upala pluća ili pneumonija je često oboljenje u jesenjem i zimskom periodu. Predstavlja, najčešće, bakterijsku upalu tkiva pluća koja je propraćena otežanim disanjem, kašljem, poremećajem opšteg stanja, jakom glavoboljom i visokom temperaturom. Mogu biti pridruženi i dodatni simptomi, a atipične pneumonije prolaze ponekad i bez gore navedenih simptoma."></update-meta>

<h4 class="posth4">
Upala pluća ili pneumonija je često oboljenje u jesenjem i zimskom periodu. Predstavlja, najčešće, bakterijsku upalu tkiva pluća koja je propraćena otežanim disanjem, kašljem, poremećajem opšteg stanja, jakom glavoboljom i visokom temperaturom. Mogu biti pridruženi i dodatni simptomi, a atipične pneumonije prolaze ponekad i bez gore navedenih simptoma.</h4>
<div class="postcontainer"><img alt="" class="slika" alt="Nešto bezveze" src="../../images/pneumonia.jpg"/>
<p class="imgalt">Šema vanbolničke pneumonije (upale pluća)</p></div>
<h2 class="posth2">
Šta je to upala pluća i kako nastaje?
 </h2>
<h4 class="posth4">
Upala pluća je često bakterijsko ili virusno zapaljenje tkiva pluća sa poremećajem opšteg stanja. Pogledajmo kako se prenosi i kako nastaje pneumonija.
</h4>
<p>Upala pluća (pneumonija) jeste zapaljenje pluća uzrokovano mikroorganizmima. Najčešći uzročnici pneumonije su Streptococcus pneuminiae, Haemophylus influenzae, Mikoplasma pneumoniae, virusi, Chlamidia, gljivice, paraziti i drugi uzročnici.</p>

<p>Upale pluća možemo podijeliti na one vanjske (nastale izvan bolničkih uslova) i bolničke. Dalje podjela ide na tipične (uzrokovane bakterijama koje se prezentuju sa visokom temperaturom, abnormalnim nalazom krvi, bolom u grudima, kašljem) i atipične (često idu bez povišene temperature uz perzistentan kašalj; uzročnici su najčešće virusi, Chlamidia i Micoplasma).</p>

<p>Najčešće se upala puća nadovezuje na prethodnu upalu grla ili gripu. Prenosi se kapljičnim putem inhalacijom uzročnika.Uzročnici urokuju zapaljensku reakciju u tkivu van disajnih puteva, ali kasnije e proširuju i na disajne puteve. Dovode do izlivanja zapaljenske tečnosti u sitne disajne puteve i zatvaraju ih, što često remeti razmjenu gasova i dovodi do gubitka daha i lakog zamora. </p>
<h2 class="posth2">
Klinička slika upale pluća. Kako se manifestuje pneumonija?</h2>
<h4 class="posth4">
S obzirom na različite uzročnike upale pluća, jasno je da se ona može manifestovati različitim simptomima. Od produžene blaže kliničke slike, pa do brzo razvijajućeg pogoršanja opšteg stanja</h4>
<p>Veoma je bitno znati da nije svaki kašalj upala pluća. Jedino ljekar na osnovu pregleda, i nalaza može postaviti ovu dijagnozu. </p>
<p>Tipična pneumonija počinje sa upalom grla ili <a alt="sinuzitis upala sinusa upala pluća pneumonija " ng-href="/post/Sinuzitis.html/25">sinuzitisom</a>, na koju se nadovezuju <a alt="produktivan kašalj" href="/post/kasalj.html/21">kašalj (prvo suh, a onda sa iskašljavanjem)</a>. Ovo je praćeno visokom temperaturom, glavoboljom, bolom u dijelu grudnog koša gdje se nalazi upala. Nekada se pojavljuje i krv u iskašljaju. Ovako jaka infekcija je praćena malaksalčošću, gubitkom apetita, bolom u mišićima i zglobovima.</p>

<p>U nalazima laboratorije se vidi povećanje bijelih krvnih zrnaca (leukocita), sa dominacijom granulocita. Sedimentacija i CRP su jako povišeni. Najčešće dolazi i do povećanja fibrinogena.</p>

<p>Zavisno od stepena zahvaćenosti plućnog tkiva, dolazi do manjeg ili većeg poremećaja razmjene gasova, što se manifestuje gubitkom daha i brzim zamaranjem. Nekada kod starijih ljudi dolazi i do poremećaja svijesti u vidu konfuznosti, delirijuma, agresije i sl.
Postoje i takozvani atipični oblici upale pluća. Za razliku od prethodne kliničke slike, najčešće uzrokovane Streptococcus pneumoniae, atipične upali pluća uzrokuju virusi, paraziti, gljivice, Micoplasma, Chlamidia.</p>
<p>Atipične pneuminije se manifestuju nešto sporijim razvojem, sa blažom ali upornom simptomatologijom. Najčešće je prisutna niska febrilnost ili izostanak povišene temperature, uporan suv kašalj, glavobolja i bol u grudima. Ne remete svakodnevno funkcionisanje u znatnom omjeru, a nalazi krvi su najčešće u granicama referentnih vrijednosti.</p>
<p>Neophodno je razlikovati upalu pluća od <a alt="bronhitis kašalj upala pluća visoka temperatura" href="/post/Bronhitis.html/26">bronhitisa</a>. </p>
<h2 class="posth2">
Dijagnoza upale pluća. Kako prepoznati da se radi o pneumoniji?</h2>
<h4 class="posth4">
U većini slučajeva, dijagnoza upale pluća se postavlja lako na osnovu kliničke slike, laboratorijskih nalaza, auskultatornog nalaza i RTG pluća.</h4>

<p>Većina upala pluća se ističe jasnim poremećajem opšteg stanja, sa klasičnim nalazom inspiratornih pukota na auskultaciji. Ovi pukoti su ograničeni na jedan dio pluća: najčešće bazalne dijelove, asimetrično.</p>
<p>U laboratorijskim nalazima dominira porast CRP, sedimentacije i leukocita (obično veći od 15x10^9). U produženih oblika, može se naći i pad krvne slike sa niskim hemoglobinom. Ovo se posebno sreće kod iskašljavanja krvi.</p>
<p>Na RTG-u se uočava lokalizovano nehomogeno zasjenčenje plućnog parenhima, koje odgovara prethodno nađenom patološkom nalazu auskultatorno. Kod atipičnih pneumonija auskultatorno može biti uredan nalaz, pa je u svakom slučaju neophodno uraditi RTG pluća. Ako ništa, onda zbog praćenja uspješnosti terapije.
Uzimanje uzorka sputuma se radi kada se želi utvrditi uzročnik, radi primjenjivanja adekvatne terapije. Ovo nije neophodan i u praksi je rijedak korak koji se poduzima više u akademske svrhe nego u postavljanje dijagnoze.</p>
<p>Serološka ispitivanja, odnosno traženje antitijela na pojedine uzročnike iz krve ispitanika, se poduzimaju kada se sumnja na atipične uzročnike upale pluća. Ovo posebno važi na Legionelu, Micoplazmu, Hlamidiju i pojedine viruse. </p>
<h2 class="posth2">
Liječenje upale pluća (pneumonije)</h2>
<h4 class="posth4">
U današnje vrijeme, sa prisutnim modernim antibioticima, upala pluća se najčešće liječi bez posebnih poteškoća. Bolničke upale pluća su posebno teške za liječenje zbog otpornosti mikroorganizama na savremene antibiotike.</h4>
<p>Prva linija lijekova u liječenju upala pluća su antibiotici. Koriste se širokospektralni antibiotici, zbog širokog spektra uzročnika. Jedina se u slučaju davanja sputuma na analizu mogu koristiti uskospektralni antibiotici prema antibiogramu.Najčešće korišćeni širokospektralni antibiotici su amoksiklav, Zinnat, Cefaklor, Hemomicin, Ciprofloksacin, Klindamicin i drugi. Praktikuje se istovremena parenteralna (intravenska ili intramuskularna) i enteralna (na usta) primjena lijekova</p>
<p>
Uz antibiotike se dodaju i lijekovi za lakše iskašljavanje (ekspektoransi, mukolitici). Ovdje spadaju Mucodyne, Fluimukan, Bisolvon, Bisolex i drugi. Oni razbijaju čvrste veze u sastavu sluzi i olakšavaju njeno izbacivanje iz disajnih puteva. Sama sluz je pogodno tlo za razvoj infekcije, pa se njenim otklanjanjem pojačava dejstvo antibiotika.</p>
<p>Antipiretici i analgetici su lijekovi za smanjenje temperature i boli koje su pratioci ovog oboljenja. Najčešće korišćeni su Paracetamol Aspirin, Caffetin, Analgin i dr.
<a alt="inhalacije upala pluća kašalj" href="/post/Inhalacije.html/18">Inhalacije</a> su jako korisne u tretmanu pneumonija. </p>
<p>Terapija traje najčešće od 7 do 12 dana.
NAPOMENA: upala pluća nekada zna ozbiljno da testira naš imuni sistem. U slučaju jakog pada imuniteta i istrošenosti organizma, česta je komplikacija sa <a href="/post/VaricellaZoster.html/1">herpes zoster infekcijom</a>.</p>
<p class="autor">
31.01.2019. | Mladen
</p>