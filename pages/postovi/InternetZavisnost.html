<h1 class="posth1">
Internet zavisnost |<br /><br />Bolest modernog doba
</h1>

  <update-title title="Internet zavisnost | Bolest modernog doba"></update-title>
  <update-meta name="description" content="Postavlja se pitanje da li je internet potreba, ili pošast modernog doba. Sve više vremena provodimo pretražujući internet. Nekad naša vezanost za računar vodi do tih granica da gubimo vezu sa stvarnošću. Da li patimo od internet zavisnosti?"></update-meta>
  <update-meta property="og:url" content="www.nasamalapraksa.com/post/InternetZavisnost.html/35"></update-meta>
  <update-meta property="og:title" content="Internet zavisnost | Bolest modernog doba"></update-meta>
  <update-meta property="og:image" content="https://www.nasamalapraksa.com/images/InternetZavisnost.jpg"></update-meta>
  <update-meta property="og:description" content="Postavlja se pitanje da li je internet potreba, ili pošast modernog doba. Sve više vremena provodimo pretražujući internet. Nekad naša vezanost za računar vodi do tih granica da gubimo vezu sa stvarnošću. Da li patimo od internet zavisnosti?"></update-meta>


<h4 class="posth4">
Postavlja se pitanje da li je internet potreba, ili pošast modernog doba. Sve više vremena provodimo pretražujući internet. Nekad naša vezanost za računar vodi do tih granica da gubimo vezu sa stvarnošću. Da li patimo od internet zavisnosti?
 </h4>
<div class="postcontainer">
<img class="slika" alt="internet zavisnost depresija onlajn igrice društvene mreže" border="0" src="../images/InternetZavisnost.jpg"  />
<p class="imgalt">Zavisnost od interneta - sve češći problem </p></div>
<h2 class="posth2">
Kada je osoba zavisna od interneta | Šta je to internet zavisnost?
 </h2>
<h4 class="posth4">
Da li je vrijeme koje se provodi na internetu ključni faktor za postavljanje dijagnoze? Da nije, možda, uticaj interneta na produktivnost bitnija? Kada neko postaje zavistan od interneta? Prepoznajte znake zavisnosti!
</h4>
<p>
Prema Beardu <b>osoba je zavisna kada njeno emocionalno i psihičko stanje; profesionalno, socijalno i porodično funkcionisanje počne da ispašta</b>. Pojedine osobe postanu toliko vezane za internet, da se upravo to desi. Posao i međuljudski odnosi se narušavaju. Brak brzo strada, a osoba pada u depresiju, što vodi daljoj upotrebi interneta.</p>
<p>
Faktor vremena koje se troši na pretraživanje nije presudan. Prosječna osoba provodi oko 44h sedmično za računarom. Međutim, pojedine profesije zahtijevaju znatno duži boravak za računarom. No, to ne znači i zavisnost. Tek kada uspjeh na poslu, školi, fakultetu počne da opada, a prijatelji se počnu rasipati; tek tada možemo govoriti o zavisnosti.</p>
<p>
Važan je i lični doživljaj interneta. Ukoliko osoba smatra da je život bez interneta nezamisliv i ukoliko se internet koristi za popravljanje raspoloženja; i tada možemo pričati o zavisnosti. Ovakve osobe će često biti tužne, anksiozne i agrasivne kada nisu za računarom. </p>
<p>
Svi gore navedeni momenti nam mogu skretati pažnju na to da je osoba zavisna od interneta. </p>
<h2 class="posth2">
Koje osobe su u posebnom riziku od razvijanja internet zavisnosti?</h2>
<h4 class="posth4">
Šta nam može skrenuti pažnju na postojanje rizika od obolijevanja? Šta dovodi do zavisnosti i kako se izboriti s njom? </h4>
<p>
Internet zavisnost spada u poremećaje kontrole impulsa, zajedno sa patološkim kockanjem, piromanijom, kleptomanijom i trihotilomanijom. Osobe ovisne o kockanju i krađi su u visokom riziku da razviju i internet zavisnost. Smatra se da je osnovna crta lićnosti kod svih ovih poremećaja: opsesivno-kompulzivna ličnost.</p>
<p>
Internet služi kao sredstvo koje kanališe ostale poremećaje kontrole impulsa. Znači da će osoba ovisna o kockanju, vidjeti prednost u internetu, koji nudi 24h dostupnost onlajn kockarnicama, lakši pristup parama i lakše rukovanje istim. Ovo ponašanje vodi u povećanje zavisnosti od kockanja i od interneta.</p>
<p>
<b>Studenti su posebno ranjiva kategorija</b>. Prema jednom istraživanju, 48% studenata Pravnog fakulteta Univerziteta u Banjaluci je internet zavisno. Na Medicinskom fakultetu taj procenat je 25%. Dosta slobodnog vremena, loše organizovano slobodno vrijeme, nagli gubitak roditeljske kontrole, manjak fizičke aktivnosti i dr, su glavni uzroci pretjerane upotrebe interneta kod studenata.</p>
<h2 class="posth2">
Internet zavisnost i drugi psihijatrijski poremećaji</h2>
<h4 class="posth4">
Internet korelira sa drugim psihijatrijskim oboljenjima, kao što su depresija, anksioznost, agresivno ponašanje i opsesivno-kompulzivni poremećaj ličnosti. </h4>
<p>
Istraživanja su pokazala da kod osoba sa opsesivno-kompulzivnom ličnošću znatno povećan rizik od razvijanja internet zavisnosti. Ove osobe su krute, vole tačnost, strogo se pridržavaju pravila i socijalnih normi ponašanja. Opterećene su funkcionalnošću, a ne znaju uživati u momentu. Poštuju autoritete i pravila. Ne podliježu kompromisima i vole da kontrolišu tok odvijanja događaja.</p>
<p>
Depresija je veoma često udružena sa zavisnošću od interneta. Prema nekim istraživanjima, kod čak 41% ispitanika postoji udruženost ova dva poremećaja. Pored <a alt="unipolarna depresija internet zavisnost" href="/post/Depresija.html/22">unipolarne depresije</a> i <a alt="involutivna melanholija internet zavisnost depresija" href="/post/Melanholija.html/19">involutivna melanholija</a> i sezonska depresija potenciraju internet zavisnost ili je IZ okidač za ovo oboljenja.</p>
<p>
Smatra se da kod osoba zavisnih od interneta postoji veća incidenca nasilnog ponašanja i anksioznosti. Kod visoko zavisnih od interneta, dolazi do pojave apstinencijalnog sindroma, odnosno te osobe nisu sposobne da astiniraju (da budu odvojene od računara na duže vrijeme). Jedan od osnovnih znakova apstinencijalnog sindroma je pojava bijesa i agresivnost ukoliko je pacijent duže vremena bez računara.</p>
<h2 class="posth2">
Posebni vidovi internet zavisnosti | Zavisnost od onlajn igrica, društvenih mreža i drugo</h2>
<h4 class="posth4">
Osim zavisnosti od interneta uopšte, razlikujemo i zavisnost od onlajn igrica, društvenih mreća, internet sadržaja za odrasle, zavisnost od informacija, internet kompulzije.U ove poslednje ubrajamo: patološko kockanje, onlajn kupovinu i prodaju. </h4>
<p>
Najrasprostranjeniji vid internet zavisnosti je zavisnost od društvenih mreža. Čak do 60% studenata u Banjaluci je zavisno od društvenih mreža, pokazalo je istraživanje. Najpopularnija društvena mreža je <a alt="facebook zavisnost od društvenih mreža" href="http://www.facebook.com/">Facebook</a>. Povučene osobe, depresivne, poljuljanog samopouzdanja i niskog mišljenja o sopstvenim mogučnostima i sopstvenom fizičkom izgledu su najprijemčivije za razvijanje zavisnosti od društvenih mreža. Oni u znatno većoj mjeri, u odnosu na ostatak populacije, sklapaju onlajn prijateljstva.</p>
<p>
Smatra se da je glavni razlog niži stepen inhibicije koji internet nudi, mogućnost preuzimanja&nbsp; na sebe novog identiteta, lakšeg laganja o sopstvenim dostignućima i fizičkom izgledu i slično. Internet nudi lakši način komunikacije osobama sa socijalnom fobijom.</p>
<p>
Zavisnost od onlajn igrica je najozbiljniji vid ovog poremećaja. Konstantno igranje igrica značajno utiče na psihu djeteta, a djeca su najpodložnija razvijanju ovog tipa zavisnosti. Djeca ne stiču zdravu naviku učenja i bavljenja fizičkom aktivnošću. Često postaju pretila, što je popraćeno čestim obolijevanjem. Otuđenost od okoline vodi ka pojavi verbalnog i fizičkog zlostavljanja od strane vršnjaka. Dalje povlačenje u virtuelni svijet, može voditi u pojavu antisocijalnog ponašanja, depresije i samoubistva.</p>
<p>
Naučnici navode i  zavisnost od informacija, kao vid internet zavisnosti. Ovdje je riječ o pretjeranom pretraživanju onlajn enciklopedija, onlajn izdanja novina i časopisa, naučnih foruma i slično. Iako se ovakvo ponašanje čini poželjnim, često dovodi do pojave nesigurnosti i pada u depresiju. Što se više novih informacija saznaje, shvata se koliko se zapravo malo zna iz određene oblasti. Zapravo, masa novousvojenih pojmova i podataka, ne zadovoljava želju za znanjem, već dovodi do jop većeg osjećaja neznanja.</p>
<h2 class="posth2">
Liječenje internet zavisnosti</h2>
<h4 class="posth4">
Liječenje internet zavisnosti je moguće. Za razliku od ostalih bolesti zavisnosti, ovdje se ne teže potpunom ukidanju sredstva koje dovodi do poremećaja. U ovom slučaju se potencira umjerena upotreba računara, umjesto prestanka korišćenja.</h4>
<p>
Psihoterapija je osnovni vid liječenja internet zavisnosti. Najznačajniji oblik psihoterapije je <b>kognitivno-bihejvioralna psihoterapija</b>. Ona se fokusira na dva aspekta ljudskog funkcionisanja (misli i ponašanje). Ima za zadatak da ohrabri pacijenta da traga za mislima i emocijama koji su okidači zavisnosti. Potencira razvijanje oflajn aktivnosti: bavljenje sportom, razvijanje hobija, druženje sa porodicom i prijateljima i dr. 
</p>
<p class="autor">
07.02.2019. | Mladen
 </p>