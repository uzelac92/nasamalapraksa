<h1 class="posth1" id="naslovposta">
Nervoza, nesanica, strah i gubitak koncentracije | <br /><br />Prepoznajte anksioznost
</h1>

  <update-title title="Nervoza, nesanica, strah i gubitak koncentracije | Prepoznajte anksioznost"></update-title>
  <update-meta name="description" content="Anksioznost je jadan od najčešćih razloga zbog kojih se pacijenti javljaju lekaru. Prezentuje se slobodnolebdećom nelagodom, nemirom, strahom, nervozom koja nema nekog poznatog razloga. Ovakvo stanje često remeti i san i druge funkcije pacijenta, pa su nesanica i gubitak koncentracije skoro uvijek sastavni dio kliničke slike anksioznosti."></update-meta>
  <update-meta property="og:url" content="www.nasamalapraksa.com/post/Anksioznost.html/14"></update-meta>
  <update-meta property="og:title" content="Nervoza, nesanica, strah i gubitak koncentracije | Prepoznajte anksioznost"></update-meta>
  <update-meta property="og:image" content="https://www.nasamalapraksa.com/images/anksioznost.jpg"></update-meta>
  <update-meta property="og:description" content="Anksioznost je jadan od najčešćih razloga zbog kojih se pacijenti javljaju lekaru. Prezentuje se slobodnolebdećom nelagodom, nemirom, strahom, nervozom koja nema nekog poznatog razloga. Ovakvo stanje često remeti i san i druge funkcije pacijenta, pa su nesanica i gubitak koncentracije skoro uvijek sastavni dio kliničke slike anksioznosti."></update-meta>


<h4 class="posth4">
Anksioznost je jadan od najčešćih razloga zbog kojih se pacijenti javljaju lekaru. Prezentuje se slobodnolebdećom nelagodom, nemirom, strahom, nervozom koja nema nekog poznatog razloga. Ovakvo stanje često remeti i san i druge funkcije pacijenta, pa su nesanica i gubitak koncentracije skoro uvijek sastavni dio kliničke slike anksioznosti.
 </h4>

<div class="postcontainer">
<img class="slika" alt="anksioznost nervoza nesanica strah zabrinutost pad koncentracije" src="../../images/anksioznost.jpg" />
<p class="imgalt">Anksioznost je slobodnolebdeća napetost</p></div>
<h2 class="posth2">
Šta je to anksioznost i zašto se javlja?
 </h2>
<h4 class="posth4">
Anksioznost je najlakše opisati kao stalno prisutnu slobodnolebdeđu napetost, strah i brigu, koji nemaju definisam razlog postojanja istih. Najvjerovatniji uzrok je pogrešno ustrojstvo sinapsi u toku njihovog stvaranja sa prenaglašenom aktivnosti supstance glutamata u centralnom nervnom sistemu.
</h4>
<p>
Anksioznost je simptom a ne oboljenje i javlja se u brojnim stanjima opisanim pod "neurotski poremećaj" u klasifikacijama psihijatrijskih oboljenja.Tako, predstavlja sastavni dio fobičnog anksioznog poremećaja, agorafobije, socijalne fobije, specifičnih fobija, paničnog poremećaja, generalizovanog anksioznog poremećaja (GAP), mješovitog generalizovanog i depresivnog poremećaja i drugo.</p>
<p>
Mi ćemo se u ovom članku baviti anksioznošću koja se sreće kod generalizovano anskioznog poremećaja (GAP), mada sama anksioznost kao skup simptoma i tjelesnih reakcija je zajednička za sva pobrojana stanja.</p>
<p>
Kao i za većinu psihijatrijskih oboljenja, ni za anksiozne poremećaje se ne zna sa sigurnošću kako nastaju. Postoje hipoteze o "pogrešnom" povezivanju neurona, te pojačanoj prisutnosti podražujućeg neurotransmitera glutamata u sinapsama. GABA je supstanca koja ima suprotno djelovanje glutamatu, pa otud sinteza brojnih lijekova koji pojačavaju GABAergičku aktivnost. To dovodi do smanjenja ekscitiranosti neurona podstaknitih glutamatom, te do smanjenja anksioznosti.</p>
<p>
Prema kognitivnoj teoriji, maladaptifne forme mišljenja sa iracionalnim tvrdnjama, uvjerenjima i zahtjevima dovode do brojnih psihijatrijskih oboljenja, pa i anksioznih poremećaja. Ovdje je pretpostavljeno da se radi o iščekivanju nečega lošeg, lošek rezultata djelovanja osobe, što se nikako ne bi smjelo dogoditi. To je jedan primjer iracionalnog uvjerenja, jer se loše stvari događaju i podnose što svi znamo iz iskustva. Takođe, iracionalno je iščekivati da se nešto loše desi, jer mi nemamo mogućnost predviđanja budućnosti.</p>
<p>
Postoje i brojne druge teorije, kao što je frojdovska psihodinamska teorija anksioznosti. Biološke teorija zagovaraju postojanje <i><u>manjka serotonina, noradrenalina i dopamina u ključnim sinapsama</u></i> što dovodi do ispoljavanja anksioznosti, a često i udružene <a alt="depresija anksioznost nesanica strah koncentracija" href="/post/Depresija.html/22" >depresije</a>. U prilog ovoj teoriji ide i efikasnost pojedinih antidepresiva u liječenju anksioznosti upravo mehanizmom pojačavanja aktivnosti ova tri navedena neurotransmitera.</p>
<p>
Bez obzira na uzrok, anksioznost kada se razvije nju treba liječiti i to kupirati simptome, a onda razmatrati ulaženje u srž problema.<br />
</p>
<p>
Anksioznost je psihijatrijski skup simptoma koji uključuju bezrazložan strah, zabrinutost, strepnju, osjećaj da će se nešto strašno desiti. Uz ove simptome ide i somatska reakcija organizma u vidu mišićne napetosti sa posljedičnom glavoboljom, bolom u vratu i leđima. Zatim, javljaju se ponekad i osjećaj trnjenja po koži, tjeskoba u nogama, <a alt="anksioznost iznenadno lupanje srca strah gušenje" href="/post/Palpitacije.html/11" >iznenadno lupanje srca</a>, gobitak daha, znojenje, vrtoglavica gubitak sna i koncentracije. U izraženim slučajevima osoba može gubiti svijest, ponekad i u vidu lažnih napada epilepsije.</p>
<p>
Važno je napomenuti da gore navedeni simptomi prividno nemaju apsolutno nikakvog razloga da postoje. to jeste, ne postoje stanja realne životne ugroženosti, opasnosti po život bližnjih i slično. Pacijenti se obično javljaju sa ovim simptomima uz komentar: "Ali ja ne znam zašto se to dešava i svoj strah ne mogu da objasnim."</p>
<h2 class="posth2">
Generalizovani ansiozni poremećaj značajno remeti svakodnevno funkcionisanje oboljelih</h2>
<h4 class="posth4">
Anksioznost je konstantno prisutna i osoba koja pati od ovog poremećaja konstantno brine da će se nešto loše desiti, da će se razboljeti, da će joj se djeca povrijediti. Ovo značajno utiče na koncentraciju i svakodnevno  funkcionisanje.</h4>
<br />
Gubitak koncentracije je bitan remetilački faktor, a posljedica je preokupiranosti brigama i strahovima. Osoba jednostavno ni o čemu drugom nije u stanju da misli. Ovdje kažemo da postoji hipertenacitetna pažnja usmjerena na lične strahove i probleme.
<p>
Veliki broj pacijenata se javi ljekaru zbog konstantnog bola u vratu i kičmi, napetosti vratnih mišića, čestih glavobolja, trnjenja jedne polovine tijela, nesanice ili osjećaja da će "eksplodirati." Daleko najveći broj pacijenata se javi zbog osjećaja iznenadnog lupanja srca, gubitka daha, preznojavanja. kod ansioznosti ovi simptomi se najčešće javljaju u večernjim časovima, pogotovo u periodu lijeganja u krevet. Tada, kada ste sami sa svojim mislima, potisnuti sadržaju lakše probijaju u svjesni dio vas. U ovom poremećaju postoji problem sa zaspivanjem. Kod depresije s druge strane, postoji problem često buđenja, a simptomi depresije su izraženiji ujutru pri ustajanju. Važno je razlikovati <a alt="depresija anksioznost nervoza strah" href="http://dvadoktora-jedanzec.blogspot.com/2013/09/depresija-nesanica-zaboravnost-simptomi.html" target="_blank">depresiju</a> i anksioznost jer se često pojavljuju zajedno, a značajno je i s aspekta liječenja.<br />
</p>
<p>
Neliječena anksioznost može boti okidač ili otežavajući faktor kod brojnih oboljenja: psorijaza<br/>
, <a alt="ekcem i stres" href="/post/Ekcem.html/15">ekcem</a>, <a alt="mučnina povraćanje gastritis anksioznost stomačna nervoza" href="/post/Nauzea.html/12">mučnine i povraćanja</a> kod gastritisa...</p>
<p>
Članci koji bi Vas mogli interesovati:<br />
<a href="/post/Melanholija.html/19">Involutivna melanholija</a><br />
<a href="/post/InternetZavisnost.html/35">Internet zavisnost</a><br />
<a href="http://dvadoktora-jedanzec.blogspot.com/2015/01/crvenilo-peritanje-koze-psorijaza.html">Psorijaza</a>

</p>
<h2 class="posth2">
Liječenje anksioznosti. Kako da kontrolišete svoj strah, zabrinutost, poboljšate koncentraciju i regulišete nesanicu?  
</h2>
<h4 class="posth4">
Danas je psihofarmakologija grana koja se užurbano razvija. Postoje brojne mogućnosti liječenja svih psihijatrijskih poremećaja, pa i anksioznosti. Osim psihofarmakologije (upotreba lijekova), važna je psihoterapija (razgovori sa psiholozima i rad na strukturi sopstvene ličnosti).
</h4>
<p>
Kao što je već navedeno, osnovni cilj je brzo pokrivanje simptoma i njihovo svođenje na minimum. Ovo se obično postiže inicijalno lijekovima, koji su sigurni i ne stvaraju zavisnost kako je u narodu uvriježeno mišljenje. Razlog zašto se prvo uvode psihofarmaci jeste u tome što najbrže djeluju i stvaraju pogodno tlo za adjuvantnu psihoterapiju (bilo transakcionu psihoanalizu, bilo kognitivno-bihejvioralnu psihoterapiju, psihoanalizu grupnu terapiju i dr).</p>
<p>
Najčešći lijekovi u upotrebi su antidepresivi. Već je objašnjen mehanizam djelovanja preko pojačavanja serotonergičke, noradrenergičke i dopaminergičke transmisije. Ovi mehanizmi u isto vrijeme djeluju i na simptome depresije i anksioznosti. Najčešće grupe lijekova su SSRI (selektivni inhibitori preuzimanja serotonina): Fluoksetin, Esram, Paroksal, Zoloft; SNRI (inhibitori preuzimanja serotonina i noradrenalina): Cymbalta-duloksetin, Velafax-venlafaksin, NaSSa (inhibitori preuzimanja noradrenalina i serotonina, te antagonisti 5HT2 receptora): Mirtaron, Mirzaten, Trittico, MAO (inhibitori monoaminooksidaze): Amyzol, Ladiomil.</p>
<p>
Anksiolitici su posebna grupa lijekova koja je namijenjena striktno kupiranju anksiozne simptomatologije. tu spadaju: Bensedin, Lexilium, Xalol, Lorazepam, Prazepam, Rivotril i drugi. Za razliku od gore navidenih antidepresiva kojima treba do 2 sedmice da počnu djelovati, anksiolitici ispoljavaju skoro trenutni učinak. koriste se u principu samo u prvih mjesec dana dok antidepresiv ne počne djelovati punim obimom.</p>
<p>
Nekada je potrebno dodati i antipsihotik kod izraženih anksioznosti koje ne reaguju najbolje na gore navedene lijekove. postoji mišljenje da anksiozne poremećaje ne treba liječiti antipsihoticima, ali u praksi su se pokazali korisnim i nekada neophodnim. U najčešće korišćene antipsihotike spadaju: Eglonyl-sulpirid, Abizol, Moditen u najnižoj dozi, Largactil, Treana i drugi. Antipsihotici se vezuju sa značajnim i čestim neželjenim efektima, pa ih treba izbjegavati do momenta kada se vidi da nema drugog izbora. Najbolje je primijeniti novije antipsihotike koji u principu nemaju značajnijih neželjenih dejstava. Kod nas su to Abizol-aripiprazol i Ziprasidon.</p>
<p>
Nakon smirivanja simptomatologije, potrebno je potražiti i pomoć psihoterapeuta. Psihoterapija se pokazala kao idealna dodatna terapija gore navedenim lijekovima sa postizanjem većeg procenta izliječenih i sprečavanjem relapsa.</p>
<p class="autor">
02.02.2019. | Mladen&nbsp; </p>