<h1 class="posth1" id="vertigo">Vrtoglavica i glavobolja, Bol u vratu |
   <br/><br/>Liječite bolesnu vratnu kičmu</h1>
  
  <update-title title="Vrtoglavica i glavobolja, Bol u vratu | Liječite bolesnu vratnu kičmu"></update-title>
  <update-meta name="description" content="Iskrivljena i patološki izmijenjena vratna (cervikalna) kičma je čest uzrok glavobolja i vrtoglavice u sklopu tzv. cervikocefalnog sindroma. Pritisak na korjenove nerava koji napuštaju vratnu kičmu i na sudove vrata je glavni mehanizam nastanka glavobolje i vrtoglavice kod oboljele kičme."></update-meta>
  <update-meta property="og:url" content="www.nasamalapraksa.com/post/Vertigo.html/9"></update-meta>
  <update-meta property="og:title" content="Vrtoglavica i glavobolja, Bol u vratu | Liječite bolesnu vratnu kičmu"></update-meta>
  <update-meta property="og:image" content="https://www.nasamalapraksa.com/images/vertigo.jpg"></update-meta>
  <update-meta property="og:description" content="Iskrivljena i patološki izmijenjena vratna (cervikalna) kičma je čest uzrok glavobolja i vrtoglavice u sklopu tzv. cervikocefalnog sindroma. Pritisak na korjenove nerava koji napuštaju vratnu kičmu i na sudove vrata je glavni mehanizam nastanka glavobolje i vrtoglavice kod oboljele kičme."></update-meta>

  <h4 class="posth4">
  Iskrivljena i patološki izmijenjena vratna (cervikalna) kičma je čest uzrok glavobolja i vrtoglavice u sklopu tzv. cervikocefalnog sindroma. Pritisak na korjenove nerava koji napuštaju vratnu kičmu i na sudove vrata je glavni mehanizam nastanka glavobolje i vrtoglavice kod oboljele kičme.
  </h4>
<div class="postcontainer">
  <img class="slika" alt="Vrtoglavica i bolesna kicma" src="../../images/vertigo.jpg" title="glavobolja i vrtoglavica"/>
  <p class="imgalt">Glavobolja i vrtoglavica kao posledica bolesne vratne kičme</p>
  </div>
<h2 class="posth2">Bolesna vratna kičma kao uzrok vrtoglavice i glavobolje</h2>
  <h4 class="posth4">Najčešće promjene na vratnom dijelu kičme su previše ispravljena kičma, skolioza, okoštavanje (spondiloza) pridruženih zglobova. Sve ovo vodi ka kompresiji (pritisku) na izlaziška kičmenih nerava i na krvne sudove koji obskrbljuju mozak kiseonikom. Mehanizam nastanka je, dakle, dvojni.</h4>
  <p>Vrtoglavica i glavobolja kod bolesti vratne kičme imaju dvostruki uzrok. Jedan leži u pritisku pršljenova i intervertebralnih jastučića (diskova) na izlazišta kičmenih živaca koji inervišu dijelove vrata, ruku i potiljka. Drugi uzrok leži u pritisku istih struktura na vertebralne arterije (krvne sudove koji prolaze kroz pršljenove i snabdijevaju znatan dio mozga krvlju). Ovo dovodi do smanjenog dotoka krvi i kiseonika do određenih centara u mozgu. tu spadaju i centri za ravnotežu. Ovo stanje vertebrobazilarne insuficijencije vodi u nastanak vrtoglavice (vertiga), posljedične mučnine sa ili bez povraćanja i jake glavobolje. Glavobolji doprinosi i pritisak na kičmene nerve, što uzrokuje bolnost u predjelu koji zahvaćeni nerv inerviše.Mišići vrata pokušavaju smanjiti pritisak na nerve kontrakcijom i ispravljanjem vratne kičme. Ovo vodi u pojačanu mišićnu napetost vrata i posljedični bol osljed zamaranja mišića i tenzionu glavobolju, usljed rigidnosti pripoja mišića vrata na potiljačnoj strani glave.</p>
  <p>Osobe koje pate od cervikocefalnog sindroma često se žale na glavobolju odmah po ustajanju, na vrtoglavicu i glavobolju prilikom nagle promjene položaja glave (posebno nakon zabacivanja glave unazad). Ove osobe se žale na napetost mišića zadnje vratne lože, osjećaja utrnulosti potiljačnog dijela glave i dijela vrata oko kičmenog stuba</p>
  <p>Česta je udruženost ovog sindroma sa oboljenjima drugih dijelova kičme (lumbago, <a href="/post/Isijas.html/42" alt="lumboishialgija išijas bol u leđima bolesna kičma">lumboishialgija</a>, skolioza i dr), anksioznošću, depresijom, tranzitornim ishemičnim atacima (mini moždani udari), srčanim oboljenjima, Behčetovom bolesti...
Najčeće obolijevaju žene srednje i starije životne dobi, kancelarijski radnici koji vode sedenteran način života i rada, radnici u tekstilnoj industriji, bankarstvu i sl.
</p>
<h2 class="posth2">Ispitivanje vrtoglavice i glavobolje | Dijagnoza oboljenja vratne kičme</h2>
<h4 class="posth4">Posstoje brojne metode koje nam pomažu da postavimo dijagnozu oboljele cervikalne kičme i da isključimo druge opasnije uzroke vrtoglavice i glavobolje. Anamneza (istorija bolesti) je pola dijagnoze.</h4>
<p>Klasične žalbe pacijenta vezane za vertigo i bol u glavi koji se javljaju pri naglom ustajanju, zabacivanju glave, ujutru, nakon napornog dana sjedeći za računarom u kancelariji i sl, pobuđuju sumnju da je u pitanju oboljenje vratne kičme.
Naredni dijagnostički korak je RTG kičmenog stuba koji prikazuje anomalije u strukturi i položaju pršljenova u vratu. RTG nam može jasno pokazati okoštavanja u nivou kičmenih pršljenova i okolnih zglobova, rotacije pojedinih dijelova kičme i iskrivljenja (skolioza, hiperlordoza, vertebra errecta).
</p>

<p>Doppler krvnih sudova vrata nam daje jasan uvid u promjer krvnih sudova vrata i u protok krvi kroz njih. Pomoću ovog ultrazvučnog pregleda krvnih sudova vrata, vidimo da li je protok krvi kroz krvne sudove dovoljan ili je insuficijentan.Ultrazvuk vrata nam daje podatke i o drugim struktorama vrata: štitastoj žlijezdi, cistama vrata, tetivama i mišićima.</p>

<p>CT i MRI (magnetna rezonanca) vratne kičme i glave su definitivno metode koje sa sigurnošću mogu otkloniti druge ozbiljnije uzroke glavobolje i vrtoglavice, kao i dati cjelokupan uvid u strukturu kičmenog stuba vrata i odnos njegovih stroktura sa krvnim sudovima i izlazištima kičmenih živaca. </p>
<h2 class="posth2">Liječenje oboljenja vratne kičme | Kako stati ukraj vrtoglavici i glavobolji?</h2>
<h4 class="posth4">Vrtoglavica i glavobolja kod oboljele cervikalne kime mogu biti toliko izražene da zahtijevaju hitnu medicinsku intervenciju, saradnji više grana medicine i upotrebu različitih medikamenata, da bi se smirila alarmantna klinička slika.</h4>
<p>Akutno stanje, gdje imate pacijenta sa jakim bolovima i izraženom vrtoglavicom treba liječiti agresivno medikamentima. Po smirivanju kliničke slike, treba pristupiti fizikalnom liječenju vježbama, galvanskim strujama, laserom i sl u sklobu fizikalne rehabilitacije pacijenta. Fizikalna rehabilitacija se može izvoditi u sklopu centara za bazičnu rehabilitaciju, ili stacionarno u sklopi banja.</p>
<p>Prva linija medikamenata su lijekovi protiv bolova. Ovdje najčešće spadaju NSAIL (nesteroidni antiinflamatorni lijekovi). To su najčešće diklofenak, Ketonal, Novalgetol, Dexomen, Melox Fort i drugi. Kod izuzetno jakih bolova njima se može dodati i opioidni agens tramadol. Ima antidolorozno, ali ne i antiinflamatorno dejstvo.
Uz prethodne lijekove treba dodati i kortikosteroide koji imaju takođe antiinflamatorno dejstvo. Doprinose bržem oporavku zahvaćenih nerava i skraćenju baravka u medicinskim ustanovama.
</p>
<p>Trental je lijek za poboljšanje periferne cirkulacije. Širenjem krvnih sudova vrata dovodi do većeg dotoka krvi i kiseonika do mozga.</p>
<p>Miorelaksansi (bensedin, bromazepam, lorazepam) su značajni jer smanjuju tonus mišića vrata i olakšavaju tenzionu glavobolju. Posebno su značajni u dozi pred spavanje, kada je čest grč mišića vrata. otud su ove glavobolje najčešće po buđenju.</p>
<p>Vitamini B kompleka, posebno B1, B6 i B12 su se pokazali odličnim analgeticima i doprinose regeneraciji nerava.</p>
  <p>Kod jake vrtoglavice, mogu se dodati lijekovi koji djeluju direktno na centar za ravnotežu, te smanju vrtoglavicu i mučninu. tu spadaju Klometol i Torecan.
Izražena glavobolja, sama po sebi može dovesti do otoka moždanog tkiva usljed aseptičnog zapaljenja. Manitol 20% u infuziji doprinosi smanjenju edema perivaskularnih prostora mozga i do olakšanja glavobolje. Njegovo dejstvo na smanjenje edema izlazišta kičmenih nerava je takođe bitno.
</p>
<p>Antidepresivi i anksiolitici su se pokazali odličnim za kontrolu hroničnih bolnih sindroma u koje spada i cervikocefalni sindrom.</p>
<p class="autor">
  14/1/2014. | Mladen &nbsp;
</p>