<h1 class="posth1" id="otitis">
Bol, zujanje i pritisak u uvetu |<br /><br />Upala Srednjeg Uveta - Otitis
</h1>

  <update-title title="Bol, zujanje i pritisak u uvetu | Upala Srednjeg Uveta - Otitis"></update-title>
  <update-meta name="description" content="Upala srednjeg uha (otitis media) se najčešće prezentuje u vidu pritiska, zujanja, ponoće u uhu, a često i vrlo jakog bola. Obično je nastavak upale nosa, krajnika i sinuzitisa. Bol zna biti 'neizdrživ', pulsirajući. Ne tako rijetko upala, ako se ne liječi na vrijeme zna dovesti do pucanja membrane u uhu i oštećenja sluha. "></update-meta>
  <update-meta property="og:url" content="www.nasamalapraksa.com/post/OtitisMedia.html/27"></update-meta>
  <update-meta property="og:title" content="Bol, zujanje i pritisak u uvetu | Upala Srednjeg Uveta - Otitis"></update-meta>
  <update-meta property="og:image" content="https://www.nasamalapraksa.com/images/Otitis.jpg"></update-meta>
  <update-meta property="og:description" content="Upala srednjeg uha (otitis media) se najčešće prezentuje u vidu pritiska, zujanja, ponoće u uhu, a često i vrlo jakog bola. Obično je nastavak upale nosa, krajnika i sinuzitisa. Bol zna biti 'neizdrživ', pulsirajući. Ne tako rijetko upala, ako se ne liječi na vrijeme zna dovesti do pucanja membrane u uhu i oštećenja sluha. "></update-meta>

<h4 class="posth4">
Upala srednjeg uha (otitis media) se najčešće prezentuje u vidu pritiska, zujanja, ponoće u uhu, a često i vrlo jakog bola. Obično je nastavak upale nosa, krajnika i sinuzitisa. Bol zna biti "neizdrživ", pulsirajući. Ne tako rijetko upala, ako se ne liječi na vrijeme zna dovesti do pucanja membrane u uhu i oštećenja sluha. 
 </h4>
<div class="postcontainer">
<img class="slika" alt="upala uha bol u uhu otitis media" src="../../images/Otitis.jpg" />
<p class="imgalt">Upala srednjeg uveta= otitis media</p></div>
<h2 class="posth2">
Šta je to upala (zapaljenje) srednjeg uha i kada i kako se javlja?
 </h2>
<h4 class="posth4">
Ovo oboljenje je najčešće akutnog toka, sa karakterističnim pulsirajućim bolom u uhu i slabljenjem sluha u zahvaćenom organu. Najčešće pogađa djecu školskog uzrasta, ali je veoma često i u ostalim dobnim skupinama. Brzo se prepoznaje i lako liječi.
</h4>
<p>
Upala srednjeg uha najčešće predstavlja<a alt="bol u uhu alergijski rinitis vazomotorni upala uha" href="/post/Rinitis.html"> komplikaciju začepljenog nosa</a>, upale krajnika, devijacije septuma nosa, "trećeg krajnika" itd. Veoma je često kod djece, jer u ovom uzrastu često postoji hroničan problem uvećanih krajnika, koji zatvaraju kanal preko kog se sadržaj iz unutrašnjeg uha prazni u grlo. Time se onemogućava prirodan put čišćenja uha od bakterija i olakšava njihovo razmnožavanje.</p>
<p>
Postoje razne kategorije upala srednjeg uha (serozna, gnojna, resorptivna). Po trajanju tu su akutne: obično jako bolne upale i hronične upale uha kod kojih dominira postepeno slabljenje sluha i gubitak funkcije uha.</p>
<p>
Ove podjele sada za nas nisu toliko bitne. Bitno je to da je u pitanju upalni proces sluznice dijela uha iza slušne opne (membrana tympani). Ovo najčešće dovodi do nakupljanja tečnosti u ovom dijelu, koja onemogućava slušnim kopčicama da se pokreću i sprovode zvuk adekvatno. Pošto tečnost nema gdje da se drenira, ona pravi pritisak i izbočuje bubnu opnu, koja je dobro inervisana i koja reaguje jako bolno. Obično je to bol u intervalima (postepeno se pojačava, pa splasne). Neki taj bol opisuju kao najjači u svom životu.</p>
<h2 class="posth2">
Bol, zujanje i pritisak u uhu | osnovni simptomi upale srednjeg uha</h2>
<h4 class="posth4">
 Kao prvi simptom upale unutrašnjeg uha se javlja osjećaj punoće i pritiska u uhu. Ovo, zatim počine da prelazi u slabi bol, koji se pojačava. Karakteristično je da se bol čas pojača, pa na momente prestane. Često se ljudi žale na pucketanje i zujanje kao udružene simptome.
</h4>
<p>
Osobe sa atopijskom konstitucijom (česti <a alt="zapusen nos zapaljenje sinusa bol u uhu upala srednjeg uha" href="/post/Sinuzitis.html/25">alergijski rinitisi, zapušenost nosa i upala sinusa</a>...), su posebno prijemčivi za obolijevanje od ove bolesti. Oticanje sluznice nosa i ždrijela dovodi do staze sekreta u ušima i razvijanja pogodnog tla za pojavu infekcije.</p>
<p>
Simptome je lako prepoznati i jasno upućuju na problem, osim u slučajevima kada se bolest javi kod djece do 2 godine starosti, koja teško lokalizuju izvor boli i daju nespecifične simptome: povišena temperatura, povraćanje, gubitak apetita i izraženu razdražljivost. Iz ovog razloga, pri svakom pregledu djeteta, trebalo bi pregledati i uši.</p>
<p>
Nekada bol izostaje (danas sve češće zbog razvijanja dijagnostike i šireg spektra antibiotika), ali perzistira osjećaj punoće i pritiska u uhu kao osnovni simptom upale srednjeg uha. Pucketanje u uhu je jako čest simptom. Nekada se javlja povišena temperatura, a nekada i pojava krvi iz uha, koja posebno zabrine svakog pacijenta.</p>
<p>
Ukoliko se ne liječi, upala srednjeg uha može lako da vodi u komplikacije: širenje upale na srednje uho, poremećaj ravnoteže i trajni poremećaj sluha, širenje infekcije na mozak, ali i neke blaže komplikacije - spuštanje infekcije na donje dijelove respiratornog sistema u vidu <a alt="akutni bronhitis komplikacija upale srednjeg uha otitisa" href="/post/Bronhitis.html/26" >akutnog bronhitisa sa produktivnim kašljem</a>. </p>
<h2 class="posth2">
Liječenje upale srednjeg uha - terapija otitis media
</h2>
<h4 class="posth4">
Danas sa razvojem antibiotika, gnojna upala srednjeg uha se lako liječi. Obično se daju penicilinski ili cefalosporinski preparati u kombinaciji sa sredstvima za razbijanje gnoja i sredstvima za odčepljenje nosa.
</h4>
<p>
Akutna upala srednjeg uha - otitis media acuta, se liječi lako specifičnim antibioticima, prvenstveno jačim antibioticima iz reda penicilina ili cefalosporina. Ukoliko je osoba alergična na ove lijekove, propisuje se azitromicin (Hemomycin).</p>
<p>
Najčešće propisivani lijekovi su cefuroksim (Zinnat), Amoksicilin sa klavulonskom kiselinom (Panklav, Xyclav, Amoxyclav...).</p>
<p>
Često je uz upalu uha potrebno liječiti i kongestiju nosa, te upalu krajnika, jer su ova stanja pretežno udružena. Kongestija nosa se najefikasnije rješava Olynth i Operil sprejem za nos. Često su efikasni i hipertoni slani rastvori.</p>
<p>
Kapi za uši su još jedna dobra varijanta. Ukapavaju se antibiotska sredstva (Neodeksacin, uniflox i dr). Time se postiže lokalno dejstvo lijeka, bez oštećenja sluznice želuca.</p>
<p>
Ulošci za spoljašnji slušni kanal natopljeni antibiotskim rastvorima su odlična varijanta za dugotrajne upale. Nekada je potrebno koristiti i kortikosteroidne rastvore, ukoliko se u spoljašnjem slušnom kanalu razvije ekcem usljed pretjeranog lučenja ušnog voska kod dugotrajnih upala.</p>
<p>
Upozoravam, da upaha uha zaslužuje brzu reakciju i javljanje ljekaru u što kraćem roku. Simptomi nastaju postepeno, ali nekada i ne razvijaju punu klinišku sliku otitisa mediae. Iz tog razloga ne treba odlagati posjetu ljekaru jer "još uvijek ne boli puno". Ovakvo razmišljanje vodi u brojne komplikacije.</p>
<p>Oprez! Zujanje u ušima kod starijih osoba često zna biti simptom<a alt="povisen krvni pritisak hipertenzija zujanje u usima" href="/post/Hipertenzija.html/28"> povišenog krvnog pritiska ili hipertenzije</a>. Posebno je za opres šuštanje u ušima u ritmu rada srca, bez bolova ili drugih sličnih simptoma. </p>
<p class="autor">
29. april 2014. | Mladen
 </p>