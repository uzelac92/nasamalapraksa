<h1 class="posth1" id="konjunktivitis">
Crveno oko i Gnoj u oku |<br /><br />bakterijski konjunktivitis!
</h1>

  <update-title title="Crveno oko i Gnoj u oku | bakterijski konjunktivitis!"></update-title>
  <update-meta name="description" content="Odjednom Vam se pojavilo crvenilo beonjače oka uz peckanje i svrab? Imate osjećaj kao da Vam je pijesak u oku? Ujutru su Vam očni kapci slijepljeni i pojavljuje se gnoj u oku? Vrlo je vjerovatno da imate bakterijski konjunktivitis."></update-meta>
  <update-meta property="og:url" content="www.nasamalapraksa.com/post/konjunktivitis.html/20"></update-meta>
  <update-meta property="og:title" content="Crveno oko i Gnoj u oku | bakterijski konjunktivitis!"></update-meta>
  <update-meta property="og:image" content="https://www.nasamalapraksa.com/images/konjunktivitis.jpg"></update-meta>
  <update-meta property="og:description" content="Odjednom Vam se pojavilo crvenilo beonjače oka uz peckanje i svrab? Imate osjećaj kao da Vam je pijesak u oku? Ujutru su Vam očni kapci slijepljeni i pojavljuje se gnoj u oku? Vrlo je vjerovatno da imate bakterijski konjunktivitis."></update-meta>

<h4 class="posth4" class="subtitle">
Odjednom Vam se pojavilo crvenilo beonjače oka uz peckanje i svrab? Imate osjećaj kao da Vam je pijesak u oku? Ujutru su Vam očni kapci slijepljeni i pojavljuje se gnoj u oku? Vrlo je vjerovatno da imate bakterijski konjunktivitis.
 </h4>

<div class="postcontainer">
<img class="slika" alt="crveno oko gnoj u oku bakterijski konjunktivitis" src="../../images/konjunktivitis.jpg"/>
<p class="imgalt"></p>Bakterijama uzrokovana upala vežnjače oka</div>
<h2 class="posth2">
Crveno oko: različite vrste i uzroci crvenila očiju
 </h2>
<h4 class="posth4">
Postoje brojni uzroci i podjele crvenila beonjača očiju (konjunktivitisa). Bitno ih je razlikovati, što zbog prepoznavanja ozbiljnih poremećaja, što zbog uvođenja adekvatne i brze terapije.
</h4>
<p>
Svako svenilo beonjača se naziva konjunktivitisom, jer je posljedica zapaljenja konjunktive (vežnjače). U narodu se obično ovaj termin povezuje sa bakterijskim zapaljenjem vežnjače, ali može biti i alergijske, virusne etiologije, ili može biti posljedica suvoće i iritacije oka.</p>
<p>
Postoje dva osnovna tipa konjunktivitisa: limbalni i tarzalni. Prvi podrazumijeva crvenilo oka tik uz dužicu (iris) i uvijek mu treba posvetiti posebnu pažnju. Drugi podrazumijeva crvenilo konjunktive koje je najizraženije sa unutrašnje strane kapaka, a blijedi prema dužici oka (slika).</p>
<p>
Ovo oboljenje može nastati direktnom kolonizacijom virusa, bakterija u očima ili njihovom preosjetljivošću na neke alergene. Međutim, može doći do širenja zapaljenja sa susjednih struktura na konjunktivu, pa govorimo o sekundarnom konjunktivitisu. Upalni proces se može širiti na oko u toku zapaljenja ždrijela, rinitisa, <a alt="sinuzitis bakterijski konjunktivitis, crveno oko, zapusen nos" href="/post/Sinuzitis.html/25">sinuzitisa</a>... Alergijski konjunktivitis je skoro uvijek sastavni dio kliničke slike <a alt="vazomotorni rinitis alergija bakterijski konjunktivitis crveno oko" href="/post/Rinitis.html/37">sezonske polenske alergije</a> zajedno sa alergijskim rinitisom. </p>
<p>
Gnoj, koji se cijedi iz oka, pri čemu je crvenilo oka nastalo naglo, te je izraženo peckanje i iritacija, skoro uvijek govori u prilog bakterijskom konjunktivitisu.</p>
<p>
Iritacija hemijskim sredstvima (sapunom, kiselinama, šamponom), uzrokuje iritantni konjunktivitis, koji obično brzo prolazi po ispiranju sredstva. To nije slučaj sa kontaktom sa jakim kiselinama ili bazama (kauzomi oka), što predstavlja veoma ozbiljno stanje. 
</p>
<h2 class="posth2">
Crveno oko kao dio kliničke slike bakterijskih konjunktivitisa</h2>
<h4 class="posth4">
Klinička slika je obično dovoljna za postavljanje dijagnoze oboljenja, jer je veoma specifična. Nekada može biti proširena dodatnim simptomima upale grla, nosa, sinusa, kihanjem i sl.</h4>
<p>
Prvi simptom bakterijskog konjunktivitisa je, obično, jutarnji osjećaj žuljanja u oku. Kao da imate zrnce pijeska, ili mislite da vam je trepavica upala u oko, pa vas žulja. Ubrzo se javi crvenilo na periferiji beonjače, kome se i ne pridaje puno pažnje, jer mislite da je sve to posljedica umora i iritacije oka. Kada se ujutru počnete buditi slijepljenih kapaka, punih bjeličasto zelenkastog sadržaja, tada ste sigurni da nešto nije kako treba. Pacijenti obično u ovoj fazi misle da su preplakali san, pa sačekaju još malo ne bi li se situacija smirila i sve prošlo samo od sebe.</p>
<p>
Uskoro crvenilo oka počinje da se pojačava, što zbog širenja infekcije, što zbog trljanja očiju usljed peckanja i žuljanja spomenutog ranije. Oko zna biti jarko crveno, a bjeličasti gnoj se može primijetiti u unutrašnjem uglu oka i u dnu unutrašnje strane donjeg kapka.</p>
<p>
Uz sve ovo, često postoje znaci upale sinusa, grlobolja, blagi porast tjelesne temperature. </p>
<p>
Treba imati u vidu da je ovo oboljenje zarazno, te osoba koja boluje od njega, treba da miruje kod kuće, često ispire oči bornom kiselinom, i pridržava se propisane terapije. Močuće su i čitave epidemije bakterijske upale vežnjače oka. Napominjem, crvenilo u ovom slučaju nije prisutno uz ivicu irisa. Takav slučaj bi upućivao na puno ozbiljnija oboljenja, kao što su <a alt="glaukom otvorenog ugla crveno oko gnoj" href="http://dvadoktora-jedanzec.blogspot.com/2013/06/glaukom-otvorenog-ugla.html" target="_blank">glaukom otvorenog ugla</a>,<a alt="iridociklitis crveno oko konjunktivitis" href="http://dvadoktora-jedanzec.blogspot.com/2013/06/iridociklitis-prednji-uveitis.html" target="_blank"> iridociklitis</a>, <a alt="angularni glaukom gnoj u oku crveno oko" href="http://dvadoktora-jedanzec.blogspot.com/2013/06/angularni-glaukom-bol-u-oku.html" target="_blank">angularni glaukom</a> i sl. Još jedno ozbiljno oboljenje zbog koga treba razgraničiti dva tipa konjunktivitisa (limbalni i tarzalni) je<a href="http://dvadoktora-jedanzec.blogspot.com/2013/06/behcetova-bolest-autoimuno.html" target="_blank"> mb. Behcet - teško autoimuno oboljenje</a>, kod koga prvi simptom može biti na oku u vidu iridociklitisa. I <a href="http://dvadoktora-jedanzec.blogspot.com/2013/06/ankilozirajuci-spondilitis-bechterew.html" target="_blank">mb. Bechterew - ankilozirajući spondilitis</a> može da se odrazi na oku i da dovede do crvenog oka. Treba biti oprezan...</p>
<p>
I u nekim manje ozbiljnim oboljenjima može doći do zabune i do prebrzog postavljanja dijagnoze. Tako, recimo, kod <a href="/post/Ekcem.html/15">ekcema gornjeg kapka</a> ili kod zapaljenja ruba kapka, usljed češanja i iritacije, može doći do pojave crvenila beonjača. Uvijek treba imati u vidu da bakterijska upala ovog segmenta uvijek ide sa gnojnom sekrecijom i nema zabune!</p>
<h2 class="posth2">
Liječenje bakterijskog konjunktivitisa: liječiti uzrok, a ne crveno oko!</h2>
<h4 class="posth4">
Kada je u pitanju ovo oboljenje, terapija je jednostavna, brza i efikasna. Samo oboljenje ne ostavlja posljedice. Najveća greška se pravi što pacijenti sami pokušaju da izliječe crvenilo kao osnovni estetski problem. Zapravo, ubijanje bakterija, kao uzročnika je osnovni cilj...</h4>
<p>
Osnovna terapija bakterijskih konjunktivitisa bi trebala biti antibiotska. Antibioticima je ovdje apsolutno mjesto i ne treba odlagati njihovu upotrebu. Prethodno testiranje brisom, nije prepuručljivo. Bris vežnjače se radi jedino u slučaju neadekvatnog odgovora na terapiju ili u slučaju čestog ponavljanja oboljenja.</p>
<p>Antibiotske kapi za oči i uši: Ove kapi sadrže supstance koje ubijaju bakterije, djeluju lokalno, prodiru duboko u tkivo, a koncentracija u krvi je zanemariva. To ih čini bezbjednim za široku populaciju (i kod osoba sa oštećenim bubrezima). Tu spadaju Tobrex kapi (tobramicin), Uniflox kapi (oksifloksacin), Neodexacin kapi (neomicin + deksazon).</p>
<p>
Antibiotske masti: Najučinkovitija mast za oči je Chloramphenicol. Koristi se jednom pred spavanje, dok se u toku dana u oči ukapavaju kapi.</p>
<p>
Sistemski antibiotici: U slučaju izražene kliničke slike, te pridružene infekcije grla, sinusa i nosa, neophodno je uvesti sistemske antibiotike (tablete i kapsule). Najbolje je pokušati prvo sa penicilinskim preparatima ili cefalosporinima (Amoksicilin, cefaleksin, Panklav, Zinnat). Kada sumnjate na ozbiljniju infekciju, pogotovo, ako su i sinusi zahvaćeni, klaritromicin (Fromilid UNO) se pokazao veoma efikasnim.</p>
<p class="autor">
2.2.2014. | Mladen &nbsp;
</p>