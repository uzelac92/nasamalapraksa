<h1 class="posth1" id="edem">
Otok nogu |<br /><br />
bolesti vena, srca
i lijekovi kao uzrok
</h1>
  <update-title title="Otok nogu | bolesti vena, srca i lijekovi kao uzrok"></update-title>
  <update-meta name="description" content="Otok nogu može varirati od blagog otoka oko gležnjeva i stopala, bez promjene na koži, do izdraženih edema (otoka) potkoljenica sa stopalima. Uzroci su brojni: od predugog stajanja, trudnoće, slabosti vena, do bolesti srca. Prepoznajte simptome i liječite edem nogu na vrijeme!"></update-meta>
  <update-meta property="og:url" content="www.nasamalapraksa.com/post/Edem.html/13"></update-meta>
  <update-meta property="og:title" content="Otok nogu | bolesti vena, srca i lijekovi kao uzrok"></update-meta>
  <update-meta property="og:image" content="https://www.nasamalapraksa.com/images/vene.jpg"></update-meta>
  <update-meta property="og:description" content="Otok nogu može varirati od blagog otoka oko gležnjeva i stopala, bez promjene na koži, do izdraženih edema (otoka) potkoljenica sa stopalima. Uzroci su brojni: od predugog stajanja, trudnoće, slabosti vena, do bolesti srca. Prepoznajte simptome i liječite edem nogu na vrijeme!"></update-meta>

<h4 class="posth4">
Otok nogu može varirati od blagog otoka oko gležnjeva i stopala, bez promjene na koži, do izdraženih edema (otoka) potkoljenica sa stopalima. Uzroci su brojni: od predugog stajanja, trudnoće, slabosti vena, do bolesti srca. Prepoznajte simptome i liječite edem nogu na vrijeme!
 </h4>
<br />
<div class="postcontainer">
<img class="slika" alt="otok nogu otečene noge slabo srce bolesne vene" src="../../images/vene.jpeg" />
<p class="imgalt">Obolenja vena kao čest uzrok otoka nogu</p></div>
<h2 class="posth2">
Kako dolazi do oticanja nogu? Mehanizam edema potkoljenica i stopala.
 </h2>
<h4 class="posth4">
Vene su glavni putevi kojima krv i tečnost biva vraćena srca iz udaljenih dijelova tijela: ruku, glave, nogu. U određenom, manjem postotku u tome učestvuje i limfni sistem. Kada obole vene, ili srce počne slabijom snagom da pumpa i izbacuje manje krvi iz sebe, kada se uzimaju pojedini lijekovi, tada može doći do patološkog oticanja potkoljenica i stopala.
</h4>
<p>
Prvo da razjasnim da kod većine  ljudi koji preko dana provode dosta vremena u stajanju, koji se manje kreću, ili noge vise duže vremena dok su u sjedećem položaju, dolazi do blagog oticanja nogu, koje se brzo povuče nakon što se noge podignu i osoba  zauzma ležeći položaj.</p>
<p>
Kod starijih ljudi se najčešće sreće ovaj problem, zbog slabe pokretljivosti, često obeljih vena i bolesnog srca. Rijetko je slučaj da samo jedan mehanizam dovede do oticanja nogu u starijoj populaciji. Obično su u pitanju udruženi faktori. </p>
<p>
Kretanje aktivira mišiće, koji potiskuju krv kroz vene od stopala ka naviše i time se vraća krv u srce. Ovo se naziva venska pumpa, jer u pojednostvaljenom smislu i jeste pumpa, koja pumpa krv sa periferije ka centru tijela. Arterije su opet te koje dopremaju krv od srca ka periferiji. Tako se zatvara krug. Na mjestu gdje se arterije završavu, a počinju vene, nalazi se jako gust i sitan splet kapilara, koji propuštaju tečnost sa hranom i kiseonikom u tkiva.</p>
<p>
U slučaju da je sa dopremanjem krvi arterijama sve u redu, a sistem ne funkcioniše negdje na nivou vena, kapilara ili srca (popularnog desnog srca), dolazi do zaostajanja tečnosti izišle iz kapilara u tkiva. To vodi edemu, odnosno otoku mekih tkiva (kože i potkožnog tkiva) potkoljenica i stopala.
</p>
<h2 class="posth2">
Bolesti limfatika (limfnih sudova) i otok nogu</h2>
<h4 class="posth4">
Ovaj tip otoka nogu je najzastupljeniji među mlađom populacijom, čest je u subtropskim i tropskim predjelima i često se otok nogu u ovom slučaju teško liječi.</h4>
<p>
Prvo ću opisati otok nogu koji se javlja u dalekim tropskim krajevima. Taj edem je povezan sa postojanjem u limfnim sudovima parazita, koji vidi njihovom začepljenju, te se tečnost zadržava u nogama i koža i potkožno tkivo nogu otiče do ogromnih razmjera. Bolest se naziva elefentijaza, jer takve noge po obimu i obliku podsjećaju na noge slona (elephant=slon).</p>
<p>
Na našem podneblju, često je oboljenje erizipel, uzrokovan mikroorganizmom - streptokoknom bakterijom. Dolazi do zapaljenja kože na mjestu sitne povrede (često nevidljive). Zapaljenje se širi na okolna tkiva i ako zahvati limfne sudove dovodi do njihovog razaranja. Lako se zaustavlja antibioticima, i pošto je često prepoznato u ranoj fazi, sekvele su zanemarive. Može opstati mjesecima nakon infekcije otok potkoljenice ili stopala, koji nije znatno izražen i ne predstavlja alarmantno stanje. Važan je podatak da se prije edema javilo crvenilo kože, sa povećanjem toplote kože lokalno ili sistemski i vrlo rijetko bol.</p>
<p>
Kod osoba koje iz raznih razloga (najčešće malignih onkoloških), moraju odstraniti limfne čvorove preponske ili zatkoljene regije se, takođe, javlja otok. Ovakvi pacijenti su po pravilu upućeni na fizikalni tretman masažama, kojima se potpomaže vraćanje tečnosti sa periferije ka centralnim dijelovima. 
</p>
<h2 class="posth2">
Oticanje nogu kao posljedica oboljenja srca</h2>
<h4 class="posth4">
Kada srce nije u stanju adekvatno da obavlja svoju funkciju pumpe, onda ono nije u stanju da vrati nazad svu krv koju je ispumpalo na periferiju. Tečnost zaostaje na periferiji, posebno u nogama (zbog gravitacije), u vidu takozvanog tjestastog edema potkoljenica i stopala.</h4>
<p>
Faktori koji upućuju na srčani uzrok oticanja nogu su starost (preko 65 godina), dugogodišnja neregulisana <a alt="hipertenzija bolesti srca popuštanje srca visok pritisak" href="/post/Hipertenzija.html/28">hipertenzija</a>, <a alt="lupanje srca bolesti srca popuštanje srca aritmije otok nogu" href="/post/Palpitacije.html/11">srčana aritmija (često se manifestuje u vidu subjektivnog "preskakanja" srca)</a>, tjestasti edemi (nakon pritiska na nogu, ulegnuće zaostaje i po nekoliko sekundi), uvećana srčana sijenka na PA (RTG) snimku pluća i srca, otežano disanje pri ležećem stavu.</p>
<p>
Kardiogeno popuštanje (srčana insuficijencija ili nedovoljna funkcija srca) je jedan od najčešćih uzroka javljanja pacijenata starije populacije u službe hitne medicinske pomoći. Uz oticanje nogu vrlo često ide i plućni edem (izliv tečnosti u plućne alveole), koji predstavlja alarmantno stanje i skoro uvijek je povezan da visokim pritiskom i srčanim popuštanjem.</p>
<h2 class="posth2">
Otok nogu kao posljedica bolesti vena</h2>
<h4 class="posth4">
Proširene vene, upaljene, začepljene (trombozirane) vene, predstavljaju oboljele vene. One kao takve ne obavljaju adekvatno funkciju pumpe i dolazi do edema potkoljenica i stopala.
</h4>
<p>
Za razliku od kardiogenog edema, u ovom slučaju dolazi do povećanja obima obično samo jednog ekstremiteta. Klinička slika varira i nekada je teško prepoznati uzrok ovakve kliničke slike, ako se ne uradi ultrazvuk krvnih sudova (doppler krvnih sudova donjih ekstremiteta).</p>
<p>
Takva noga je, osim što je otečena, i prošarana plavičastim trakama oko gležnjeva. Najčešće otok zahvata gornju stranu stopala (dorzum). Pacijenti se ćale na bolne listove pri podizanju stopala i pri hodu, grčeve pred spavanje i slično. Vene su često proširene, tvrde i čvornovate. Koža je istanjena, braonkasto prebojena, smežurana i bez dlaka.</p>
<p>
Ukoliko je začepljenje nastalo visoko u nozi i naglo, dolazi do jako alarmantnog kliničkog stanja, sa visokom febrilnošću, plavim uvečanim ekstremitetom, jakim bolom i definitivno predstavlja hitno stanje, koje se zbrinjava na vaskularnoj hirurgiji.
</p>
<h2 class="posth2">
liječenje edema nogu | postoji li lijek za otečene noge?</h2>
<h4 class="posth4">
U mnogim stanjima postoji puno toga što se može napraviti da bi se spriječilo zadržavanje vode u donjim ekstremitetima, a samim tim bi se i stalo u kraj otečenim nogama. </h4>
<p>Bolesti vena kao uzrok edema:<br/>
Konsultacija vaskularnog hirurga je definitivno put ka rješenju Vašeg problema. Njegova je odluka da li ćete biti liječeni antikoagulansima (aspirin, Sintrom, Farin), trombolitičkom terapijom (streptokinaza, alteplaza, tenekteplaza), graduisanim zavojima i elastičnim larapama, ili pak operativnim zahvatima, pri čemu se u opštoj anesteziji vadi tromb iz oboljele vene.</p>
<p>Bolesti srca kao uzrok edema:<br/>
Lijekovi za izmokravanje (dijuretici - spironolakton, Lasix, Torem, Indapamid) i Digoksin (indikovan samo kod srčanog popuštanja i aritmije absolute) su prva linija liječenja kardiogenog oticanja potkoljenica i stopala. Doze se individualno prilagođavaju, a individualan je i pristup izboru lijeka. </p>
<p>
Možda Vas zanima i:<br />
<a alt="helicobacter pyllory gastritis oštećenje želuca" href="/post/HBP.html/24">Helicobacter pyllori: prepoznajte simptome i liječite na vrijeme</a><br />
<a alt="gastritis gorušica podrigivanje bol u želucu" href="/post/Gastritis.html/16">Svi simptomi gastritisa</a></p>
<p>Jedini slučaj da lijek uzrokuje oticanje nogu, posebno skočnih zgbolova, je u slučaju amlodipina. To je lijek za liječenje hipertenzije  i najčešće dovodi (kod 1 od 5 pacijenata) do edema gležnjeva.</p>
<p class="autor">
06/12/2014 | Mladen
</p>