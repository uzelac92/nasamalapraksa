<h1 class="posth1">
Inflamatorne bolesti crijeva |<br /><br /> Ulcerozni kolitis i Crohnova bolest
</h1>

  <update-title title="Inflamatorne bolesti crijeva | Ulcerozni kolitis i Crohnova bolest"></update-title>
  <update-meta name="description" content="Učestale, dijareične stolice, krv u stolici, puno sluzi i bol u donjem dijelu stomaka su sve simptomi koji bi mogli upućivati na to da bolujete od inflamatorne bolesti crijeva (IBD). Najzastupljenije IBD su ulcerozni kolitis i Crohnova bolest. "></update-meta>
  <update-meta property="og:url" content="www.nasamalapraksa.com/post/Crohn.html/29"></update-meta>
  <update-meta property="og:title" content="Inflamatorne bolesti crijeva | Ulcerozni kolitis i Crohnova bolest"></update-meta>
  <update-meta property="og:image" content="https://www.nasamalapraksa.com/images/crohn.jpg"></update-meta>
  <update-meta property="og:description" content="Učestale, dijareične stolice, krv u stolici, puno sluzi i bol u donjem dijelu stomaka su sve simptomi koji bi mogli upućivati na to da bolujete od inflamatorne bolesti crijeva (IBD). Najzastupljenije IBD su ulcerozni kolitis i Crohnova bolest. "></update-meta>

<h4 class="posth4">
Učestale, dijareične stolice, krv u stolici, puno sluzi i bol u donjem dijelu stomaka su sve simptomi koji bi mogli upućivati na to da bolujete od inflamatorne bolesti crijeva (IBD). Najzastupljenije IBD su ulcerozni kolitis i Crohnova bolest. 
 </h4>
<div class="postcontainer">
<img class="slika" alt="Inflamatorne bolesti crijeva: ulcerozni kolitis i Crohnova bolest" src="../images/crohn.jpg"  /><p class="imgalt">Ulcerozni kolitis i Crohnova bolest su najznačajnije inflamatorne bolesti crijeva</p></div>
<h2 class="posth2">
Definicija inflamatornih bolesti crijeva | Šta su to ulcerozni kolitis i Crohnova bolest?
 </h2>
<h4 class="posth4">
Inflamatorne bolesti crijeva nisu bilo koje upalne bolesti. Pod IBD (inflammatory bowel disease) podrazumijevamo (najvjerovatnije) autoimune bolesti, koje pogađaju u prvom planu debelo crijevo (colon). Znači, ovdje nije riječ o virusnim, bakterijskim ili drugim sličnim oboljenjima. Etiologija ulceroznog kolitisa i Crohnove bolesti nije poznata.
</h4>
<P>
Inflamatorne (upalne) bolesti crijeva su nespecifična hronična oboljenja, koja zahvataju, prvenstveno debelo crijevo, ali nerijetko i cijeli GIT. Mogući uzrolnik još uvijek nije izolovan. O uzrocima nastanka ovoe grupe oboljenja se dugo diskutuje. Na početku se prvo tragalo za virusnim ili bakterijskim krivcem za upalne procese u crijevima. Kasnije, kada se uvidjelo da paleta vancrijevnih znakova prati ova oboljenja, pažnja je skrenuta na imuni sistem, kao mogućeg krivca.</P>
<p>
Zna se da bolest češće pogađa bijelu rasu, i to posebno Jevreje. Ovaj podatak navodi na zaključak da postoji neki genetski faktor. Česta je pojava više oboljelih srodnika. Bolest je javlja kod mladih osoba, što opet govori u pravcu autoimunosti. Sam podatak da se češće javljaju kod žena samo potvrđuje ove sumnje.</p>
<P>
Nikako ne treba zanemariti psihu, u ovom slučaju. Primijećeno je da okidač zna biti snažan stres (gubitak voljene osobe, problem na poslu, ratna stanja...) i <a alt="unipolarna depresija i inflamatorne bolesti crijeva" href="/post/Depresija.html/22" >unipolarna depresija</a>. Ove osobe i jesu sklonije anksioznosti, empatiji i nervozne su. Obično epizode pogoršanja nastupaju u toku psihičkog stresa. </P>
<h2 class="posth2">
Koja je razlika između ulceroznog kolitisa i Crohnove bolesti?</h2>
<h4 class="posth4">
Iako su simptomi i klinička slika slični, te se obje bolesti ubrajaju u upalne bolesti crijeva (nekad je razlikovanje nemoguće), ipak postoje značajne patohistološke razlike, razlike u lokalizaciji promjena, izgledu sluznice crijeva, te prognozi oboljenja.</h4>
<p>
I ulcerouni kolitis i Crohnova bolest mogu zahvatiti bilo koji dio GIT-a, ali prvi se daleko češće javlja u završnom debelom crijevu (rektum zahvata u 95% slučajeva). Crohnova bolest zahvata, uglavnom, iliocekalnu valvulu (prelaz tankog u debelo crijevo), a nekada su prisutne i afte u ustima, te erozije želuca i duodenuma.</p>
<p>
Karakteristično je da su lezije kod UK u kontinuitetu (nema zdrave sluznice), dok kod Crohnove bolesti lezije su na preskok (polja oboljele sluznice se smjenjuju sa poljima erozija).</p>
<p>
UK daje stolice sa dosta mukusa i često prošarane krvlju, dok je pojava krvi u stolici kod CB rijetka. Kod UK postoji urgencija na defekaciju (hitnost), bolna defekacija, te tup bol u donjem lijevom uglu abdomena. CB daje bol i palpabine mase u donjem desnom dijelu abdomena.</p>
<p>
Kod ulceroznog kolitisa, zahvaćena je samo mukoza i submukoza, te nisu prisutna suženja lumena crijeva, adhezije, fistule, niti perforacije. Suprotno od toga, ove promjene su daleko češće kod Crohna.&nbsp; </p>
<p>
Jedna bitna razlika je u tome što je ulcerozni kolitis prekanceroza. Ovi pacijenti moraju redovno raditi kolonoskopije, da bi se na vrijeme uhvatio momenat u kome hronično upaljena sluznica maligno alteriše. </p>
<h2 class="posth2">
Radiografske, patohistološke i endoskopske promjene kod inflamatornih bolesti crijeva</h2>
<h4 class="posth4">
Jedini siguran način da se postavi dijagnoza ovih oboljenja je patohistološki nalaz, nakon kolonoskopije. Nativna radiografija, irigografija i dvojni kontrast su, takođe, metode koje daju uvid u stanje crijeva.  </h4>
<p>
<b>Hroničan bol u donjem lijevom uglu abdomena, sa sluzavim, učestalim stolicama, koje su prošarane krvlju u mladih osoba će upućivati na ulcerozni kolitis.</b> Sve promjene kod ovog oboljenja zahvataju u kontinuiteta rektum, sigmoidni kolon, te dalje u zavisnosti od agresivnosti bolesti. Zapaljenjem je zahvaćena sluznica i podsluznica. Prisutne su ulceracije, koje krvare na dodir pri kolonoskopiji. Sluznica je natečena.S vremenom dolazi do ožiljavanja submukoze, skraćenja kolona i gubitka haustri (periodična fiziološka proširenja). Na irigografiji, ovakav kolon ima izgled olovne cijevi.</p>
<p>
Najteže komplikacije UK su toksični megakolon i karcinom. Ovo su ozbiljna stanja, koja se ne sreću kod druge varijante upalne bolesti crijeva.</p>
<p>
Endoskopski se mogu uočiti polipoidni izraštaji na skuznici debelog crijeva kod UK. Ovo su plaže regeneracije u z hiperproliferaciju epitela. Nazivaju se pseudopolipima i nisu neoplastične promjene.</p>
<p>
Crohnova bolest se radiografski prezentuje znakom "kaldrme" u predjelu početnog kolona i terminalnog ileuma. Izgled kaldrme daju brojne ulceracije, fisure i fistule na sluznici ove regije. u CB upalom je zahvaćen cijeli zid crijeva, sa mezenterijumom (oblaže crijeva spolja). Ulceracije i fisure često idu toliko duboko da probijaju zid crijeva, stvarajući fistule, koje se završavaju u drugim vijugama, u mezenterijumu, mokraćnoj bešici, vagini ili na koži. Zapaljenje dovodi do sljepljivanja vijuga međusobno, dajući palpabilne mase lokalizovane pretežno u donjem desnom kvadrantu abdomena.</p>
<p>
Edem sluznice i uopšte zida crijeva, vodi manjoj ili većoj opstrukciji lumena, koja nekada može biti toliko izražena da vodi kolikama i ileusu. kod CB rektum je zahvaćen u svega 40% slučajeva. </p>

<h2 class="posth2">
Klinička slika inflamatornih bolesti crijeva | Kako izgleda pacijent sa Crohnovom bolesti ili ulceroznim kolitisom?</h2>
<h4 class="posth4">
Simptomi su slični, što predstavlja poteškoću u diferencijaciji između ova dva upalna oboljenja. Međutim, neke specifičnosti postoje. Klinički tok je blag, sa dugim periodima poboljšanja kod 85% oboljelih.</h4>
<p>
<b>Ulcerozni kolitis:</b><br />
Počinje obično u adolescenciji ili u 20-im godinama, kod osoba ženskog pola. Javlja se u vidu akutnih grčeva u stomaku (dole i lijevo), proljeva, povišene temeperature, često groznice, dehidratacije. U stolici se nalazi dosta sluzi i malo, do umjereno krvi. Uglavnom je pojava krvi taj faktor koji dovodi pacijenta ljekaru.</p>
<p>
Stolice nisu brojne (2-3 dnevno), a temperatura može i izostati. Postoji velika razlika u intenzitetu kl. slike među pacijentima. Dok pojedini imaju diskretne simptome, drugi mogu upasti u tešku anemiju, acidozu, hipokalijemiju i dehidrataciju. Obično je prisutan gubitak na težini.</p>
<p>
Kod teških formi, akutni napad može preći u teško opšte stanje sa naglim prestankom stolice&nbsp; i&nbsp; jakom distenzijom trbuha. Pacijent je konfuzan, somnolentan i na izgled veoma bolestan sa visokom temperaturom. Ovo je znak razvijanja toksičnog megakolona.</p>
<p>
<b>Crohnova bolest:</b><br />
Bol u desnom donjem kvadrantu abdomena, dijareja (uglavnom bez krvi), povišena temperatura i neke vancrijevne manifestacije su glavne odlike ovog oboljenja. Bolest može početi i čestim upalama mokraćnih kanala, ili upalama genitalnog trakta zbog postojeće fistule. U drugim slučajevima, prvi simptom može biti crijevna opstrukcija, ulkus želuca i duodenuma (CB nerijetko zahvata i ove organe).</p>
<p>
Fistula u analnoj regije je znak zahvatanja rektuma, te se manifestuje upornim prljanjem veša, te upalama ove regije.Gubitak na težini zbog malapsorpcije je nekada i znatan.</p>
<p>
U dosta slučajeva, ovakav početak bolesti aludira na moguć apendicitis, pa se stanju i pristupa iz tog ugla. tek na laparaskopiji se vide uvećani i supurirani limfni nodusi i inflamirana poslednja vijuga ileuma.</p>
<h2 class="posth2">
Dijagnoza inflamatornih bolesti crijeva (IBD)</h2>
<h4 class="posth4">
S obzirom na nepoznatu etiologiju, dijagnoza upalnih bolesti crijeva se postavlja isključivanjem drugih bolesti. Posebne karakteristike ove dvije bolesti, često same mogu navesti na dijagnozu. Anamneza, irigografija, dvojni kontrast, kolonoskopija, digitorektalni pregled, laboratorija su osnovne dijagnostičke procedure.</h4>
<p>
<b>Anamneza</b> je osnovna kod postavljanja dijagnoze. U anamnezi, pacijent će se požaliti na prethodne simptome navedene u kliničkoj slici.</p>
<p>
<b>Kliničkim pregledom</b> će se utvrditi bljedilo, poremećaj svijesti u teškim oblicima bolesti, smanjen turgor kože kod dehidratacije. Biće prisutna bolna osjetljivost na palpaciju abdomena. Kod CB mogu se palpirati mase u donjem desnom kvadrantu. Posturalna hipotenzija i ubrzano disanje se mogu otkriti pri osnovnom kl. pregledu.</p>
<p>
<b>Digitorektalni pregled</b> je značajan kod ulceroznog kolitisa. Otkriva se svježa krv i bolnost pri pregledu. Nema palpabinih izraštaja. </p>

<b>Irigografija</b>, a posebno dvojni kontrast mogu izdiferencirati ova dva entiteta. Kod ulceroznog kolitis, debelo crijevo je skraćeno i bez proširenja: znak olovne cijevi (slika lijevo). Kod CB, vide se ulceracije i dusure, koje daju izgled "turske kaldrme". Ovim pretragama se može postaviti i dijagnoza megakolona, utvrditi prisustvo fistula i sl.</p>
<p>
<b>Kolonoskopija i patohistologija</b> predstavljaju zlatni standard kad su bolesti debelog crijeva u pitanju. Ovim metodama se vizuelizuje sluznica kolona, a uzeti uzorak se pod mikroskopom posmatra. PH nalaz je definitivna dijagnostočka procedura kod inflamatornih bolesti GIT-a.</p>
<h2 class="posth2">
Pridružena oboljenja | ekstracrijevne manifestacije IBD</h2>
<h4 class="posth4">
Ove vancrijevne manifestacije bolesti govore u prilog autoimunom karakteru bolesti. Artritisi, ankilozirajući spondilitis, iridociklitis, erithema nodosum samo su neki od sistemskih manifestacija Crohnove bolesti i UK.</h4>
<p>
Najčešće sistemske manifestacije su:<br />
<br />
<b>Koža-</b> erythema nodosum, stomatitis aphtosa, Crohnova bolest usta<br />
<b>Oči-</b> <a href="http://dvadoktora-jedanzec.blogspot.com/2013/06/iridociklitis-prednji-uveitis.html" target="_blank">iridociklitis-prednji uveitis</a>, episkleritis<br />
<b>Koštano-zglobni sistem-</b> <a alt="ankilozirajući spondilitis i Crohnova bolest" href="/post/Bechterew.html/33">ankilozirajući spondilitis</a>, artritis, mijalgije, Mb. Reiter<br />
<b>Jetra i žuč-</b> masna jetra, holelitijaza, sklerozirajući holangitis, karcinom žučne kese<br />
<b>Metaboličke-</b> anemija, malnutricija, acidoza, dehidratacija </div>
<h2 class="posth2">
terapija ulceroznog kolitisa i Crohnove bolesti</h2>
<h4 class="posth4">
Ova oboljenja ostaju neizlječiva, ali postoji paleta lijekova koja uspješno drži bolest pod kontrolom. 90% pacijenata povoljno reaguje na jedan od terapijskih modaliteta. Lijekovi izbora su imunosupresivi i silfasalazin.</h4>
<p>
Terapija se može podijeliti na nemedikamentnu (dijeta), medikamentnu, hiruršku i psihijatrijsku (savjetovanje, psihoterapija, sedativi).</p>
<p>
Neophodno je prilagoditi životne navike novim okolnostima. Izbjegavati stresne situacije, potencirati razgovor, an ne potiskivanje problema. Važno je prilagoditi i ishranu ovoj bolesti: blaga hrana sa dosta vlakana, bogata kalijumom i tečnošću. Unos velikih količina tečnosti smanjuje rizik od dehidratacije. Preparati gvožđa su jako bitni, jer je prisutan manjak ovog elementa usljed krvarenja. Napominjem, potrebni su farmakološki preparati gvožđa da bi se anemija prevenirala ili liječila.</p>
<p>
Od medikamentne terapije vrijedno je spomenuti sulfasalazin i kortikosteroide. Sulfasalazin je efikasan u prevenciji novih napada, a kortikosteroidi su rezervisani za teške forme bolesti, te pacijente koji ne podnose sulfasalazin. Kreće se sa po 1000mg sulfasalazina dnevno u dvije doze, pa se ide sve do 4-6g dnevno, zavisno od potrebe. </p>
<p>
Kod izrazito teških formi, uz kortikosteroide se uvode i azatioprin, ciklofosfamid, te metotrexat.</p>
<p>
Hirurško liječenje je rezervisano za komplikacije. operativni zahvati (hemikolektomija, kolektomija, resekcije tankog crijeva, uklanjanje priraslica i rješavanje fistula) su neophodni u slučaju toksičnog megakolona, perforacije crijeva, pojave maligne alteracije, opstrukcije ileuma, fistula, peritonitisa...</p>
<p class="autor">
02.02.2019. | Mladen&nbsp; 
</p>