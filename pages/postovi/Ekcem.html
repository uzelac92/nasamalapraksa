<h1 class="posth1" id="ekcem">
Ekcem |<br /><br />
neizdrživ svrab kože
uzrokovan dermatitisom
</h1>

  <update-title title="Ekcem | neizdrživ svrab kože uzrokovan dermatitisom"></update-title>
  <update-meta name="description" content="Ekcemi su grupa dermatitisa, odnosno zapaljenja kože, koji se karakterišu svrabom i vlažnim osipom u akutnoj fazi. Ekcem može i da boli, ako zahvati veći dio kože ili ako je iritiran. Kada govorimo o hroničnom ekcemu, onda je u pitanju suva promjena na koži, sa ragadama i perutanjem. Zahvaćene su šake, kapci, ušne školjke, genitalije i sl."></update-meta>
  <update-meta property="og:url" content="www.nasamalapraksa.com/post/Ekcem.html/15"></update-meta>
  <update-meta property="og:title" content="Ekcem | neizdrživ svrab kože uzrokovan dermatitisom"></update-meta>
  <update-meta property="og:image" content="https://www.nasamalapraksa.com/images/ekcem.jpg"></update-meta>
  <update-meta property="og:description" content="Ekcemi su grupa dermatitisa, odnosno zapaljenja kože, koji se karakterišu svrabom i vlažnim osipom u akutnoj fazi. Ekcem može i da boli, ako zahvati veći dio kože ili ako je iritiran. Kada govorimo o hroničnom ekcemu, onda je u pitanju suva promjena na koži, sa ragadama i perutanjem. Zahvaćene su šake, kapci, ušne školjke, genitalije i sl."></update-meta>


<h4 class="posth4">
Ekcemi su grupa dermatitisa, odnosno zapaljenja kože, koji se karakterišu svrabom i vlažnim osipom u akutnoj fazi. Ekcem može i da boli, ako zahvati veći dio kože ili ako je iritiran. Kada govorimo o hroničnom ekcemu, onda je u pitanju suva promjena na koži, sa ragadama i perutanjem. Zahvaćene su šake, <a alt="kapci crveno oko ekcem svrab oka" href="http://dvadoktora-jedanzec.blogspot.com/2014/02/crveno-oko-bakterijski-konjunktivitis.html" target="_blank">kapci</a>, ušne školjke, genitalije i sl.
 </h4>
<div class="postcontainer">
<img class="slika" alt="ekcem neizdrživ svrab kože dermatitis osip atopijski alergija" src="../../images/ekcem.jpg" />
<p class="imgalt">Ekcem: neizdrživ svrab</p></div>
<h2 class="posth2">
Šta je ekcem i zašto se javlja? Etiologija dermatitisa!
 </h2>
<h4 class="posth4">
Ekcem spada u grupu dermatitisa nejasne etiologije. U osnovi je pretjeran imuni odgovor protiv alergena koji dospijevaju u kožu. Osnova osobina ekcema je svrab i perutanje kože. Javlja se kod osoba koje su sklone alergijama i koje su osjetljive na spoljašnje faktore.
</h4>
<p>
Ekcemi spadaju u najčešća kožna oboljenja. Nisu infektivne prirode, nisu prelazni, obično su hroničnog toka. U većini slučajeva klinička slika je blaga i oboljenje se povlači nakon kratkotrajne terapije kremama. Nešto rijeđe u pitanju je teža klinička slika, sa dubljim povredama kože po tipu ragada ili pukotina, koje su odlična podloga za bakterijsku superinfekciju.</p>
<p>
Različiti faktori dovode do pojave ovog dermatitisa. Može se javiti na površinama koje se često vlaže (ojed), koje su izložene nakitu (posebno bižuteriji). Najčešća lokalizacija je na rukama. Češći je kod žena, koje pokazuju znake nervoze i pojačanog znojenja dlanova. Rad sa određenim hemikalijama predisponira pojavu bolesti (prosvetni radnici - kreda; šminka; deterdženti).</p>
<p>
Dermatitis ovog tipa se dijeli na alergijski i iritantni. Prvi je posljedica preosjetljivosti na određene hemijske supstance, dok je drugi posljedica uništavanja površinskog masnog sloja kože i prodora određenih supstanci dublje u tkivo, gdje ove izazivaju imunu reakciju.</p>
<h2 class="posth2">
Kako izgleda ekcem? Koje su osnovne karakteristike kliničke slike ovog dermatitisa?</h2>
<h4 class="posth4">
Razlikujemo akutnu i hroničnu formu ovog kožnog oboljenja. Prva je još poznata i kao vlažna forma, dok drugu znamo i kao suvu formu ekcema. Glavna karakteristika je svrab kože. U slučajevima iritantnog dermatitisa, uz intenzivan svrab se može javiti i bol.</h4>
<p>
Ekcematozne promjene na koži karakteriše pojava >providnih mjehurića promjera 2-3mm na otečenoj i crvenoj podlozi. Obično nije jasno ograničeno. Prisutan je svrab tog dijela kože, koji često zna biti neizdrživ. Nakon pucanja mjehurića (vezikule), dolazi do isticanja providne tečnosti koja stalno vlaži zahvaćeno područje.</p>
<p>
U kasnijim fazama, kada se akutizacije često ponavljaju, ili se neadekvatno liječe, dolazi do prelaska ekcema u hronični dermatitis. Ovo je suva verzija. Dolazi do zadebljanja kože u obliku plaka sa perutanjem na površini. U teškim formama, javljaju se duboke pukotine u koži, koje često krvare. Ove promjene se bolne u fazi pucanja kože, a svrbe na početku i u periodu izlječenja.</p>
<p>Svaki ekcem predstavlja jedno hronično oboljenje kože, koje ima periode bez simptoma, periode akutizacije i fazu hroničnih kožnih lezija u slučaju neadekvatnog liječenja. Stres u sklopu <a t="anksioznost stres ekcem dermatitis" href="/post/Anksioznost.html/14">anksioznosti</a> često dovodi do pogoršanja kliničke slike ili relapsa bolesti.</p>
<p>
Najteža klinička slika nastaje ako se na prethodni dermatitis nadoveže <b>bakterijska superinfekcija</b>. Tada dolazi do naglog pogoršanja postojećeg stanja, gnojenja i pojave izrazite boli. Ovakve komplikacije se najčešće dešavaju na području oko noktiju. Infekcija može dovesti do deformacije noktiju i do njihovog ispadanja.</p>
<h2 class="posth2">
Koje sve vrste ekcemskih dermatitisa postoje? Grupa ekcema.</h2>
<h4 class="posth4">
Grupa ekcema je posebna, specifična forma dermatitisa. Od ostalih dermatitisa se razlikuju prisustvom reakcija preosjetljivosti tipa IV: pretjerano nakupljanje zapaljenskih ćelija u koži, kao posljedica prisustva egzogenih alergena u tkivu.</h4>
<p>
Najčešći ekcem je dermatitis e contactu allergica, odnosno alergijski dermatitis. Glavne osobine su mu svrab, nejasna ograničenost, širenje izvan područja na kome djeluje alergen. Najčešći alergeni su metali (nikl), anestetici, šminka, neomicin.</p>
<p>
Iritantni dermatitis (dermatitis e contactu irritativa) se javlja najčešće na dlanovima i predstavlja rezultat hronične iritacije hemijskim sredstvima. Viđa se kod domaćica koje često koriste deterdžente koji uništavaju zaštitni površinski sloj kože. On se uglavnom javlja samo u vidu hroničnog ekcema sa ragadama. Za ovaj vid kožnog oboljenja, dominantniji je bol u odnosu na svrab.</p>
<p>
Atopijski dermatitis je poseban vid hroničnog, ponavljajućeg ekcema. On&nbsp; predstavlja najveći terapijski izazov. Pojavljuje se na širokom području, jako svrbi, uporan je i često rezistentan na terapiju. Uz ovaj ekcem idu i druge alergijske boljke kod ljudi koji imaju tzv. atopijsku konstituciju: <a alt="alergija dermatitis ekcem vazomotorni rinitis svrab kože" href="http://dvadoktora-jedanzec.blogspot.com/2013/09/vazomotorni-alergijski-rinitis.html#rinitis" target="_blank">alergijski/vazomotorni rinitis</a>, astma, polenska kijavica, osipi...</p>
<p>
Dishidrotični ekcem je kožno oboljenje obilježeno izraženim svrabom i vezikulama u području dlanova i bočnih strana prstiju. Javlja se kod osoba kojima se pojačano znoje dlanovi. Deklanširajući faktori su nervoza, hladnoća i strah.</p>
<p>
Čitajte o drugim sličnim kožnim oboljenjima:<br />
<a alt="seboroicni dermatitis ekcem svrab masna koza" href="/post/Seboreja.html/17">Seboroični dermatitis</a><br />
<a alt="lupus eritematodes svrab koze crvenilo osip dermatitis ekcem" href="http://dvadoktora-jedanzec.blogspot.com/2013/06/lupus-eritematodes-terapija-lijecenje.html" target="_blank">Lupus Erythematodes</a><br />
<a alt="behcet kozno oboljenje crvenilo osip ekcem" href="http://dvadoktora-jedanzec.blogspot.com/2013/06/behcetova-bolest-autoimuno.html" target="_blank">Morbus Behcet</a></p>

<h2 class="posth2">
Terapija ekcema. Mogu li se dermatitisi uspješno liječiti?</h2>
<h4 class="posth4">
Sa današnjim napretkom terapije, dermatitisi se sasvim uspješno kontrolišu. Još uvijek definitivnog izlječenja nema, ali zalječenja su efikasna i dugo se bolest drži pod kontrolom. Izbjegavanje alergena je ključan faktor. </h4>
<p>
Osnovno pravilo u liječenju ekcema je izbjegavanje sredstava koji uzrokoju alergijsku reakciju. Nekada, međutim, ne postoji jasan uzrok dermatitisa koji muči pacijente. Tada je neophodno pristupiti kontroli bolesti djelovanjem na sam pretjerani imuni odgovor.</p>
<p>
Osnovna linija odbrane su kortikosteroidne masti (Sinoderm, Triderm, Hidrocyclin). One djeluju na način da ublažavaju imunu reakciju na mjestu upale i smiruju svrab, sekreciju, pucanje kože i druge simptome.</p>
<p>
Kod hroničnih formi, uz kortikosteroide, daju se i emolijentne kreme, da bi se spriječilo dalje sušenje i pucanje kože, te pojačala njena elastičnost.</p>
<p>
Kod teških formi, <u>kombinacija kortikosteroidnih injekcija ili tableta</u> (Dexason, Nirypan) sa antibioticima (Marocen, Siprobel, Avelox) može biti odlučujuća.</p>
<p>
U slučaju jakog svraba kože (posebno kod atopijskog dermatitisa), preporučuju se antihistaminici: synoderm. U dosta slučajeva antidepresivi i anksiolitici djeluju povoljno.</p>
<p class="autor">
14/1/2014. | Mladen &nbsp;
</p>