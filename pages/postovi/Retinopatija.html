<h1 class="posth1">
Dijabetična retinopatija |<br /><br />Retinopathia diabetica 
</h1>

  <update-title title="Dijabetična retinopatija | Retinopathia diabetica"></update-title>
  <update-meta name="description" content="Dijabetična retinopatija jeste oboljenje mrežnjače (retine) oka, koje nastaje kao komplikacija dijabetesa. Predstavlja jedan od najčešćih uzroka sljepila, kako kod nas, tako i u svijetu. S obzirom na moguću oskudnu kliničku sliku, neophodni su redovni pregledi, te održavanje normalnih vrijednosti glikemije."></update-meta>
  <update-meta property="og:url" content="www.nasamalapraksa.com/post/Retinopatija.html/30"></update-meta>
  <update-meta property="og:title" content="Dijabetična retinopatija | Retinopathia diabetica"></update-meta>
  <update-meta property="og:image" content="https://www.nasamalapraksa.com/images/retinopatija.jpg"></update-meta>
  <update-meta property="og:description" content="Dijabetična retinopatija jeste oboljenje mrežnjače (retine) oka, koje nastaje kao komplikacija dijabetesa. Predstavlja jedan od najčešćih uzroka sljepila, kako kod nas, tako i u svijetu. S obzirom na moguću oskudnu kliničku sliku, neophodni su redovni pregledi, te održavanje normalnih vrijednosti glikemije."></update-meta>


<h4 class="posth4">
Dijabetična retinopatija jeste oboljenje mrežnjače (retine) oka, koje nastaje kao komplikacija dijabetesa. Predstavlja jedan od najčešćih uzroka sljepila, kako kod nas, tako i u svijetu. S obzirom na moguću oskudnu kliničku sliku, neophodni su redovni pregledi, te održavanje normalnih vrijednosti glikemije.&nbsp;</h4>

<div class="postcontainer"><img class="slika" alt="Fundoskopske promjene kod dijabetične retinopatije " src="../images/retinopatija.jpg"/><p class="imgalt">Fundoskopske promjene kod dijabetične retinopatije</p></div>
<h2 class="posth2">
Patogeneza dijabetične retinopatije
 </h2>
<h4 class="posth4">
Dijabetična retinopatija ubraja se u mikrovaskularne komplikacije dijabetesa, što znači da su zahvaćeni mali krvni sudovi i kapilarna mreža retine.
</h4>
<p>
Usljed dugogodišnjeg dejstva hiperglikemije (povišenog šećera) na zidove krvnih sudova, dolazi do njihovog oštećenja. To ima za posljedicu povećanu propustljivost krvnih sudova, ali i suženje lumena. Vremenom dolazi do redukcije kapilarne mreže sa posljedičnim stvaranjem hipoksičnih zona. Hipoksična retina stvara faktore neoangiogeneze, što uzrokuje pojavu novih krvnih sudova. Novostvoreni krvni sudovi skloni su krvarenju. Povećana propustljivost krvnih sudova naročito ugrožava makulu luteu (žutu mrlju), što dovodi do slabljenja vida.<br />
Dakle, <b>glavnu ulogu u gubitku vida&nbsp; imaju krvarenja iz novoformiranih krvnih sudova i oštećenja žute mrlje.</b> 
</p>
<h2 class="posth2">
Klinička slika dijabetične retinopatije</h2>
<h4 class="posth4">
U kliničkoj slici dijabetične retinopatije razlikujemo dva entiteta: makulopatiju, koja se odnosi na promjene u području makule (žute mrlje) i retinopatiju, koja se odnosi na preostali dio retine.
</h4>
<p>
<b>Makulopatija (angiopathia retinae diabetica) predstavlja prvi stadijum</b> u razvoju ove bolesti. Karakteriše se prisustvom mikroaneurizmi oko područja makule. Usljed njihove povećane propustljivosti dolazi do razvoja edema. Edem koji zahvata makulu jeste klinički značajan edem jer dovodi do značajnog pada vida.<br />
U daljem toku dolazi do razvoja <b>neproliferativne retinopatije (retinopathia diabetica nonproliferativa)</b>.Ona se manifestuje pojavom intraretinalnih hemoragija i eksudata.<br />
Treći stadijum jeste proliferativna retinopatija (retinopathia diabetica proliferativa), koja se karakteriše stvaranjem novih krvnih sudova, te pojavom edema papile. Proliferaciju krvnih sudova prati i proliferacija fibroznog tkiva, te je riječ o <b>fibrovaskularnoj proliferaciji</b>.
</p>
<h2 class="posth2">
Prevencija dijabetične retinopatije</h2>
<h4 class="posth4">
Najznačajniji faktori u prevenciji dijabetične retinopatije jesu dobra edukacija pacijenta o dijabetesu, pravilno uzimanje terapije (oralnih antidijabetika ili insulina), pravilna ishrana uz redovnu fizičku aktivnost, te redovne kontrolne preglede.
</h4>
<p>
Veoma je važno pacijentu od samog početka dijabetesne bolesti objasniti prirodu bolesti, značaj dobre regulacije šećera, te moguće komplikacije. Osim toga, <b>pacijenti treba redovno da kontrolišu glikemiju i HbA1c</b>, kao i druge parametre, poput lipidnog statusa, glukoze u urinu, proteinurije, i dr. HbA1c je vrlo značajan parametar za praćenje regulacije glikemije, te pacijenti sa dijabetesom tip II treba da ga kontrolišu dva puta godišnje, a pacijenti sa dijabetesom tip I četiri puta godišnje.Takodje, preporučuje se da svaki pacijent već po postavljanju dijagnoze dijabetesa obavi pregled očnog dna. To je naročito značajno za osobe sa dijabetesom tip II, kod kojih se ova bolest ustanovi uglavnom u odmaklim stadijumima.
</p>
<h2 class="posth2">
Terapija dijabetične retinopatije
</h2>
<h4 class="posth4">
Jedina dokazana metoda liječenja ove retinopatije jeste laserterapija. Ovom metodom moguće je sprečiti dalje napredovanje retinopatije, te smanjiti gubitak vida u većini slučajeva.
</h4>
<p>
<b>Laserfotokoagulacija</b> predstavlja denaturaciju proteina tkiva retine pretvaranjem svjetlosne u toplotnu energiju. Na taj način se uništavaju hipoksične zone i sprečava stvaranje novih krvnih sudova. 
Ova terapija je indikovana kod pojave novih krvnih sudova bilo gdje na retini i dužici, kao i kod značajnog edema makule.</p>
<p class="autor">
03.02.2019. | Mladen
</p>
