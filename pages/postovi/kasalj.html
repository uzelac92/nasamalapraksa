<h1 class="posth1" id="kasalj">
Suv ili produktivan kašalj |<br /><br/>Izliječite se brzo i lako
</h1>

  <update-title title="Suv ili produktivan kašalj | Izliječite se brzo i lako"></update-title>
  <update-meta name="description" content="Kašalj često zna predstavljati najuporniji simptom prehlade, bronhitisa ili neke alergije. Zna trajati i više od mjesec dana ukoliko se pravilno ne liječi. Bio kašalj suv (nadražajan) ili produktivan (zreo), podjednako isrcpljuje organizam. Izliječite se od kašlja brzo i efikasno uz naše savjete."></update-meta>
  <update-meta property="og:url" content="www.nasamalapraksa.com/post/kasalj.html/21"></update-meta>
  <update-meta property="og:title" content="Suv ili produktivan kašalj | Izliječite se brzo i lako"></update-meta>
  <update-meta property="og:image" content="https://www.nasamalapraksa.com/images/kasalj.jpg"></update-meta>
  <update-meta property="og:description" content="Kašalj često zna predstavljati najuporniji simptom prehlade, bronhitisa ili neke alergije. Zna trajati i više od mjesec dana ukoliko se pravilno ne liječi. Bio kašalj suv (nadražajan) ili produktivan (zreo), podjednako isrcpljuje organizam. Izliječite se od kašlja brzo i efikasno uz naše savjete."></update-meta>

<h4 class="posth4">
Kašalj često zna predstavljati najuporniji simptom prehlade, <a alt="bronhitis suv produktivan kašalj" href="/post/Bronhitis.html/26">bronhitisa</a> ili neke <a alt="alergija suv produktivan kašalj" href="/post/Rinitis.html/37">alergije</a>. Zna trajati i više od mjesec dana ukoliko se pravilno ne liječi. Bio kašalj suv (nadražajan) ili produktivan (zreo), podjednako isrcpljuje organizam. Izliječite se od kašlja brzo i efikasno uz naše savjete.
 </h4>
<div class="postcontainer">
<img class="slika" alt="Suv produktivan kasalj lijecenje bronhitis" src="../../images/kasalj.jpg" />
<p class="imgalt">Kašalj: suv ili produktivan; naučite kako ga lečiti!</p></div>
<h2 class="posth2">
Koje su razlike između suvog i produktivnog kašlja?
 </h2>
<h4 class="posth4">
Iako su podjednako isrcpljujući, ove dvije vrste kašlja se razlikuju etiološki, ali i po načinu liječenja. Naučite kako efikasno liječiti kašalj, bez korišćenja pogrešnih medikamenata.
</h4>
<p>
Suvi kašalj se javlja u toku respiratornih alergijskih reakcija (polen, životinjska dlaka, perje) i posljedica je oštećenja na nivou sluznice larinksa, traheje i farinksa. Nadražajan je i daje osjećaj grebanja u grlu i postojanja pjeska u grlu. Često prethodi produktivnom kašlju i obično zaostaje nakon izlječenja bronhitisa do 15 dana, pa i duže.</p>
<p>
Produktivan kašalj se još naziva i zrelim. Ovaj drugi naziv potiče iz činjenice da se često nastavlja na prethodno suv kašalj, zatim "sazri", a nakon toga prestaje. Karakteriše se manjim ili većim iskašljavanjem i posljedica je pojačanog lučenja sluzi u bronhima usljed upale istih. U ovoj fazi govorimo o akutnom bronhitisu.</p>
<p>
Najčešći uzročnici kašlja su virusi i alergije, dok ga bakterijski faringitisi veoma rijetko uzrokuju. Uz kliničku sliku virusom izazvanog kašlja idu i sekrecija iz nosa i suzenje očiju. Uz kliničku sliku alergijski uslovljenog kašlja ide i otežano disanje, noćni i jutarnji suv kašalj, kihanje i suzenje očiju.</p>
<h2 class="posth2">
Kašalj: simptom mnogih oboljenja</h2>
<h4 class="posth4">
Kašalj nije bolest, već je simptom i liječi se osnovno oboljenje. Zato je bitno poznavati kad se kašalj može javiti i koje su njegove karakteristike vezane za različite bolesti. Različite vrste kašlja treba liječiti različitim lijekovima. Nekada pogrešna terapija može dovesti do produžavanja, pogoršanja ili komplikacija.</h4>
<p>
Virusom uzrokovan suv kašalj:<br />
Karakteriše ga prethodna sekrecija iz nosa, suzne oči i ponekad kihanje. Gušobolja je česta, po tipu grebanja i stezanja u grlu. Suv kašalj se javlja u periodu prolaska ostalih simptoma i traje danima, pa i sedmicama po izlječenju nazofaringitisa.<br />

Kašalj u toku alergije i/ili astme:<br />
Javlja se najčešće u proljeće i ljeto sa cvjetanjem biljaka. U slučajevima alergije na životinjsku dlaku i prašinu, kašalj može biti prisutan tokom cijele godine. Suv je, nadražujući, sa osjećajem sužavanja disajnih puteva: najteži simptomi su kasno u noć i ujutru. Osoba osjeća da joj je teško udahnuti. Kako liječiti alergije i alergijski kašalj?<br />
Astma je nešto komplikovaniji vid alergije, gdje postoji pretjerana zapaljenska reakcija zidova disajnih puteva na spoljašnje iritanse. U ovom slučaju treba liječiti osnovno oboljenje, a ne sam kašalj.</p>
<p>
Kašalj kao simptom bakterijske infekcije ždrijela:<br />
Veoma je rijedak u toku bakterijskog tonzilofaringitisa, ali ukoliko se javi, liječi se osnovno oboljenje antibioticima, a kašalj vrlo brzo nestaje po izlječenju. Uz ostale simptome se javlja i povišena temperatura.</p>
<p>
Kašalj u toku <a alt="upala pluća kašalj pneumonija" href="/post/Pneumonia.html/10">upale pluća (pneumonije)</a>:<br />
Uz poremećeno opšte stanje sa glavoboljom, bolom uza grudne kosti, povišenom temperaturom, javlja se i bolan produktivan kašalj. Prisutan je i poremećaj disanja. Stanje obično nije opasno i najčešće samoizlječivo, ali svakako postoji indikacija za uvođenje antibiotika. </p>
<p>
Kašalj u toku <a href="/post/Sinuzitis.html/25">hroničnog sinuzitisa</a> sa akutizacijom:<br />
Nekada se mjesecima pokušava riješiti problem kašlja i "infekcije donjih dijelova respiratornog trakta", da bi se tek kasnije otkrilo da bi krivac za kašalj ipak mogli biti sinusi. Sekrecija iz sinusa uzrokuje slabije izbacivanje sluzi u jutarnjim časovima, sa čak prisutnim znacima opstrukcije disajnih puteva.<br />

Kašalj kao posljedica <a alt="gastritis suv produktivan kašalj" href="/post/Gastritis.html/16">zapaljenja želuca - gastritisa</a>:<br />
Kod gastritisa se često javlja kašalj - prvo suv, pa produktiva. Obično je povezan sa obrokom, tj. javlja se neposredno nakon obilnijeg obroka. Posebno je izražen ako se unese nešto od namirnica koje iritiraju želudac: kafa, ljuta hrana, alkohol. Traje kratko (10-15minuta) i prolazi bez posljedica. Za ovo je "krivac" refleks koji pojačava lučenje sluzi u plućima kao odgovor na nadraživanje sluznice želuca. Često se ovaj mehanizam koristi za olakšavanje islašljavanja koj bronhitisa (sirupi na bazi jagorčevine, npr). </p>
<h2 class="posth2">
Terapija suvog i produktivnog kašlja</h2>
<h4 class="posth4">
Veoma je važno pravilno liječiti kašalj i nikako to ne činiti na svoju ruku. Svaki dugotrajni kašalj treba prijaviti svom ljekaru, da bi on odabrao idealan modalitet liječenja, te sproveo neophodnu dijagnostiku.</h4>
<p>
Dugo trajanje kašlja i komplikacije osnovne bolesti su gotovo uvijek posljedica liječenja na svoju ruku i nepravilnog liječenja.U narodu vlada mišljenje da svaku gušobolju treba liječiti antibioticima. To definitivno nije tačno i često vodi u komplikacije. Takođe, pogrešne tablete za liječenje suvog kašlja, primijenjene kod postojanja obilnog iskašljavanja mogu dovesti do staze sluzi u plućima i pneumonije (upale pluća).</p>
<p>
Liječenje inhalacijama je najbezbjedniji i najefikasniji vid liječenja kašlja. Daje minimum neželjenih dejstava i brzo djeluje ublažavajući simptome već u prvim minutima. <a alt="liječenje inhalacijama suv produktivan kašalj" href="/post/Inhalacije.html/18">Pročitajte više o liječenju inhalacijama</a>!</p>
<p>
Sirupi protiv kašlja i šumeće tablete sa sredstvima koja razbijaju mukus su indikovani kod produktivnog kašlja. Tu spadaju Flavamed, Prospan, Fluimukan, Fluimucil i slično.</p>
<p>
Butamirat (Omnitus Forte) je odličan lijek za zaustavljanje dugotrajnog, upornog suvog kašlja. Međutim, treba biti oprezan da se ne bi primjenjivao kod postojanja mukusa u disajnim plućima. U ovom slučaju može dovesti do nastanka pneumonije.</p>
<p>
Boravak u vlažnim i toplim sredinama je pogodno za disajne puteve jer ih vlaži i smanjuje nadražljivost. Treba često pribjegavati inhaliranju nad čajem od kamilice, ili boraviti u kupatilu s puštenom toplom vodom koja stvara paru i vlaži vazduh u prostoriji.</p>
<p>
Kada je u pitanju alergija, kašalj treba liječiti smirivanjem upale: koristiti kortikosteroidne inhalatore (Flixotide) i sprejeve za nos (Flixonase, Avamys, Nasonex...). </p>
<p class="autor">
18/1/2014. | Mladen &nbsp;
 </p>