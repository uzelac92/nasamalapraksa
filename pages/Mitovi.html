<meta name="robots" content="noindex">

<div class="mithheader"><div class="mithheaderspan">MITOVI I PREDRASUDE U MEDICINI</div></div>
<div class="mith">
	<div class="mithnaslov">Kod vodenih ospica se ne treba kupati </div>
	<div class="mithobjasnjenje">Upravo suprotno. Ova tvrdnja je netačna, jer izbegavanjem kupanja, se povećava rizik od superinfekcije bakterijama. Ovo otežava zarastanje ranica i komplikuje tok bolesti.  </div>
</div>
<div class="mith">
	<div class="mithnaslov">Kada grlo jako boli, samo antibiotik pomaže</div>
	<div class="mithobjasnjenje">Puno su češće virusne zapalenjske bolesti grla, i bol je subjektivan, te nije merilo indikacije za propisivanje antibiotika. Samo lekar pregledom ili brisom grla može ustanoviti da li je potreban antibiotik ili ne. </div>
</div>
<div class="mith">
	<div class="mithnaslov">Grlo vam se upalilo zbog hladnog mleka </div>
	<div class="mithobjasnjenje">Najverovatnije je zapalenje ždrela od koga bolujete, posladica ili virusne ili bakterijske infekcije, koja nastaje kada se organizam susretne prvi put sa virulentnim patogenom. Hladna pića samo delimično mogu uticati na proces zapalenja, ali nisu presudna. </div>
</div>
<div class="mith">
	<div class="mithnaslov">Vakcine uzrokuju gripu i autizam </div>
	<div class="mithobjasnjenje">Vakcina je medicinsko otkriće koje je najviše unaprijedilo medicinu i produžilo životni vek i smanjilo smrtnost od infektivnih bolesti. Nijedno istraživanje do sada nije dovelo u vezu vakcinaciju sa autizmom, a smatrati da vakcina protiv gripa dovodi do gripa je besmislena. Često se razvije niska temperatura nakon vakcinacije, kao zdrava reakcija na oslabljen virus. Ali to ne može nazvati gripom.</div>
</div>
<div class="mith">
	<div class="mithnaslov">Čovek koristi samo 10% funkcije mozga </div>
	<div class="mithobjasnjenje">Ovo jednostavno nije istina. NMR sken mozga i PET CT moždanog tkiva otkrivaju da su sve moždane regije u funkciji, zavisno od aktivnosti koju osoba obavlja u datom trenutku. </div>
</div>
<div class="mith">
	<div class="mithnaslov">Čitanje u mraku šteti vidu</div>
	<div class="mithobjasnjenje">Nikada nije dokazana povezanost između čitanja pri slabom osvetlenju i oštećenja vida. Da, očni mišići zaduženi za akomodaciju se zamaraju i dovode do glavobolje, ali to nije mehanizam nastanka slabljenja vida.  </div>
</div>
<div class="mith">
	<div class="mithnaslov">Nokti i kosa nastavljaju s rastom i nakon smrti</div>
	<div class="mithobjasnjenje">Ovo nije tačno. Rast noktiju i kose je samo privid usled povlačenja kože i njenog isušivanja.  </div>
</div>
<div class="mith">
	<div class="mithnaslov">Čokolada dovodi do stvaranja akni</div>
	<div class="mithobjasnjenje">Poznato je da su akne karakterističan kožni poremećaj u adolescenciji i da adolescenti u većoj količini unose čokoladu i slatkiše. Ali osim ove povezanosti, nikada nije dokazano da čokolada utiče na stvaranje akni, Smatra se da je ovaj proces strogo pod kontrolom hormona i genetike.   </div>
</div>
<div class="mith">
	<div class="mithnaslov">Čovek se može zaraziti sa STD preko daske na wc šolji</div>
	<div class="mithobjasnjenje"> STDs ili seksualno prenosive bolesti su uzrokovane mikroorganizmima, koji teško preživljavaju mimo ljudskog organizma. Ovo znači da seksualno prenosive bolesti zahtevaju seksualni kontakt da bi se prenele. Daska na wc šolji je iznenađujuće čisto i bezopasno mesto.
  </div>